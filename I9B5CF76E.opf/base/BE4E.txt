༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG15995
ImageGroup:
ISBN:
11KG16201
n/a
LCCN:
n/a
Title:
རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་སློབ་དེབ་རིག་པའི་ཉིན་བྱེད། །
rigs lam sbyong stangs dang sbyar ba'i dngos gzhi'i slob deb rig pa'i nyin
byed/
Author:
n/a
Descriptor:
Original Publication:
Place:
n/a
'phags yul kirti'i byes pa grwa tshang gi deb/;spyi'i 'don thengs 118-119
Jupper dharamsala, h.p.
'phags yul kirti'i byes pa grwa tshang/
2010-2011
toho
Publisher:
Date:
Volume:
Total Volumes:
TBRC Pages:
Introductory Pages:
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 12/2013



དངོས་གཞིའི་སློབ་དེ བ་རིག་པའི་ཉིན་བྱེད།
། རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་
སློབ་དེབ་རིག་པའི་ཞིན་བྱེད་དང་པོ།
( སུམ་ཅུ་པ། )
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།



༄༅། །རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་
སློབ་དེབ་རིག་པའི་ཉིན་བྱེད་དང་པོ།
( སུམ་ཅུ་པ། )
༢༠༡༠
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།



，
༄༅། །དཔལ་ནཱ་ལེནྡྲའི་མཁས་དབང་ཕྱོགས་གླང་ཡབ་སྲས་དང༌། ཞི་འཚོ་ཡབ་སྲས་སོགས་
ནས་བརྒྱུད་ཅིང་ལྷག་པར་གངས་ཅན་དུ་ཕྱུ་པ་ཆོས་ཀྱི་སེངྒེ་ཡབ་སྲས་ཀྱིས་དར་སྤེལ་ཆེ་ཆེར་
མཛད་པའི་རྩོད་རིགས་འདི་བོད་ཀྱི་ཐུན་མོང་མ་ཡིན་པའི་རིགས་ལམ་ཁྲིད་ཚུལ་དང་། ནང་
ངའི་ཡུལ་གྲུ་ཁག་གི་ནང་བོད་ཀྱི་སྐད་ཡིག་ཁོ་ནའི་ཐོག་རྒྱུན་གོམས་བརྟན་པོར་ཡོད་པ་དེ་དུས་
རབས་ཉི་ཤུ་རྩ་གཅིག་པ་འདིའི་ནང་ཤེས་བྱའི་གནས་གཞན་དག་ལའང་རྩོད་རིགས་ཀྱི་ཐོག་
ནས་སློབ་ཁྲིད་བྱེད་ཐུབ་པ་ཞིག་བྱུང་ན་འཛམ་གླིང་གི་ཤེས་ཡོན་ལམ་སྲོལ་ལ་ལེགས་སྐྱེས་ཆེན་
ངོ་་ཞིག་འབུལ་ཐུབ་རྒྱུར་ད་ལམ་ཀིརྟི་བྱེས་པ་གྲྭ་ཚང་ནས་རིགས་ལམ་སྦྱོང་སྟངས་དང་སྦྱར་
བའི་སྔོན་འགྲོའི་སློབ་དེབ་རིག་པའི་ཉིན་བྱེད་དང་པོ། ཞེས་པ་སུམ་ཅུ་པ་དང་སྦྱར་བའི་སློབ་དེབ་
ངང་པོ་རྩོམ་སྒྲིག་པར་སྐྲུན་བགྱིས་པར་ཡི་རང་བསྔགས་བརྗོད་ཡོད། སློབ་དེབ་གསར་པ་འདིས་
གཞོན་སྐྱེས་རྣམས་ལ་བློ་སྐྱེད་ཕན་ཐོགས་ཆེན་པོ་ཡོང་བའི་རེ་སྨོན་བཅས། ཤཱཀྱའི་དགེ་སྦྱོང་
ཆོས་སྨྲ་བ་ཏཱ་ལའི་བླ་མས། རབ་བྱུང་བཅུ་བདུན་པའི་ལྕགས་སྟག་མགོ་ཟླ་ཕྱི་མའི་ཚེས་ ༢༣
སྤྱི་ལོ་་ ༢༠༡༡ ཟླ་ ༡ ཚེས་ ༢༧ ལ།།
，
，



-
- -... ་༌ །
་་
',
དེ
༈ ཆེད་བརྗོད།
༄༅།། མིའི་འགྲོ་བ་ཕྱུགས་ལས་བྱེ་བྲག་འབྱེད་ཆོས་ཉག་ཅིག་ནི་རྒྱུ་མཚན་ལ་བརྟེན་ནས་བླང་དོར་
འབྱེད་པའི་ཤེས་རབ་ཡིན་ལ། དེ་འདྲའི་ཤེས་རབ་གོང་མཐོར་སྤེལ་བའི་ཐབས་ལམ་ཡང་ཚད་མ་
རིག་པའི་གཞུང་ལས་བཤད་པའི་རྟོག་གེའི་རིགས་ལམ་ཉིད་ཕུལ་དུ་བྱུང་བ་ཡིན།
གངས་ལྗོངས་ཆོས་ཀྱི་ཞིང་སར་རྒྱལ་བའི་མདོ་སྔགས་ཀྱི་བསྟན་པ་ཡུལ་ལུང་གཞན་ལས་ལྷག་པ་ཡར་
རྒྱས་དར་ཁྱབ་ཆེ་བ་བྱུང་བའི་རྒྱུ་རྐྱེན་གཙོ་བོ་ཡང་ཚད་མ་རིག་པ་ཐོས་བསམ་གྱི་འཇུག་སྒོར་བཟུང་
བ་ཉིད་ཡིན་ཞིང་། འབྱུང་འགྱུར་ཡང་ཤེས་ཡོན་སྤེལ་བའི་ཐབས་ཚུལ་འདི་བོད་རིགས་ཙམ་མ་ཟད་
འཇིག་རྟེན་སྐྱེ་འགྲོ་ཡོངས་ལ་ཕན་རླབས་ཆེ་བ་ཞིག་ཡིན་པ་སྨོས་མ་དགོས།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་ནས་བཀའ་
ཟུར་༧སྐྱབས་རྗེ་ཀིརྟི་རིན་པོ་ཆེ་མཆོག་གི་ལམ་སྟོན་འོག་རྟོག་གེའི་རྩོད་ལན་བྱེད་ཚུལ་དང་སྦྱར་ཏེ་
བརྡ་སྤྲོད་སུམ་རྟགས་གཉིས་ཀྱི་སྔོན་འགྲོའི་སློབ་དེབ་རིག་པའི་ཉིན་བྱེད་དེབ་དང་པོ་དང་གཉིས་པ།
མདོ་སྡེ་པའི་རིགས་འགྲོས་ལྟར་སུམ་ཅུ་པའི་མཐའ་དཔྱོད་དངོས་གཞིའི་སློབ་དེབ་རིག་པའི་ཉིན་བྱེད་
བཅས་རྩོམ་སྒྲིག་པར་སྐྲུན་གནང་བར་ཡི་རངས་བསྔགས་བརྗོད་དང་། འདི་ལ་བརྟེན་ནས་བོད་
རིགས་ན་གཞོན་རྣམས་ཀྱིས་མཚོན་བློ་གསར་ཡོངས་ལ་རིགས་སྒོ་འབྱེད་པའི་མཐུན་རྐྱེན་རྨད་བྱུང་
དང་། བོད་ཀྱི་རྒྱལ་བསྟན་ཆབ་སྲིད་རིག་གཞུང་དང་བཅས་པར་ཞབས་འདེགས་རླབས་ཆེན་འགྲུབ་
པའི་ཡིད་ཆེས་ཡོད། རྩོམ་སྒྲིག་པ་རྣམས་ལ་ལེགས་སོའི་བསྔགས་བརྗོད་བཅས། བཙན་བྱོལ་༡)
བོད་གཞུང་བཀའ་ཤག་གིས་ ༢༠༡༡ ཕྱི་ཟླ་ ༢ ཚེས་ ༡༡ དགེ་བར་བྲིས།། །།e$3:ཀྱི ཅི
-，
ལངས་
སུ
༢
sའn
E དུག
NOLLWY



-
་
，
，
པ་མ
།
»
，
༄༅། །བོད་གཞིས་བྱེས་གཉིས་ཀྱི་མགོན་༧སྐྱབས་བླ་ན་མ་མཆིས་པ། འཇིག་རྟེན་ཞི་
བདེའི་དེད་དཔོན་༧གོང་ས་༧སྐྱབས་མགོན་ཆེན་པོ་མཆོག་གིས་དུས་ནས་དུས་སུ་མས་བུ་ལ་
གདམས་པ་བཞིན་འཕྲལ་ཕུགས་བཀའ་སློབ་རིམ་བསྩལ་ལས་བྱེ་བྲག་རང་རེའི་སློབ་གྲྭའི་ནང་
དགག་དགོས་དུ་མས་རིགས་ལམ་སློབ་འཁྲིད་བྱ་གལ་ཆེ་བ་མ་ཟད། ལྷག་པར་བར་ལམ་
ནས་སློབ་ཚན་གཞན་དག་ཀྱང་རིགས་ལམ་དང་སྦྱར་ནས་སློབ་འཁྲིད་ཀྱི་ལས་རིམ་སྤེལ་རྒྱུ་
གལ་ཆེ་བའི་བཀའི་ཕེབས་སྒོ་ཇི་བཞིན། ད་ལམ་འཕགས་ཡུལ་ཀིརྟི་བྱེས་པ་གྲྭ་ཚང་གི་ཆེས་
མཐོའི་སློབ་དེབ་རྩོམ་སྒྲིག་ཚོགས་ཆུང་ནས་བོད་ཀྱི་བརྡ་སྤྲོད་སུམ་རྟགས་གཉིས་ཚད་མ་རིགས་
པའི་ལམ་གྱི་འགྲོས་དང་སྦྱར་བའི་སྔོན་འགྲོའི་སློབ་དེབ་རིགས་པའི་ཉིན་བྱེད་དེབ་ཕྲེང་གཉིས་
དང་། དེ་བཞིན་ལུང་དུ་སྟོན་པ་སུམ་ཅུ་པའི་རྩ་བར་བསྡུས་གྲྭའི་གཞུང་ལུགས་ལྟར་རྩོད་
ཚུལ་གྱི་སློབ་དེབ་རིག་པའི་ཉིན་བྱེད་བྱ་བའི་དེབ་ཕྲེང་གཅིག་བཅས་བརྩམས་ཤིང་འགྲེམས་
སྤེལ་གནང་འཆར་ཡོད་པ་དོན་དམ་༧རྒྱལ་བའི་བཀའ་བཞིན་སྒྲུབ་པ་མཆོད་པས་མཉེས་པ་
དང་། རང་རེའི་མ་འོངས་སོན་རྩ་ན་གཞོན་རྣམས་ཀྱི་རིགས་པའི་སྒོ་བརྒྱ་ཕྱེ་ཞིང་མཁས་པའི་
སྒོར་འཇུག་ཐུབ་པ་ཡོང་བར་ཡང་སྨན་པའི་སྤྱི་ཚོགས་ཀྱི་ཞབས་ཞུ་བླ་ན་མེད་པ་ཞིག་ཀྱང་བྱུང་
འདུག་ན་༧སྐྱབས་རྗེ་ཀིརྟི་རིན་པོ་ཆེ་མཆོག་གིས་དབུས་རྩོམ་པ་པོ་དང་འབྲེལ་ཆགས་ཡོངས་
སུ་རྫོགས་པར་ཡི་རངས་བསྔགས་བརྗོད་ཞུ་བ་དང་བཅས་ཤེས་རིག་བཀའ་བློན་འབོད་པ་ཐུབ་
བསྟན་ལུང་རིགས་ཀྱིས། རབ་གནས་ ༢༡༣༧ ཕྱི་ལོ་ ༢༠༡༡ ཟླ་ ༢ ཚེས་ ༨ ལ།
༨



ܒ
དཀར་ཆག
སྔོན་གླེ ང་། ་་
མཆོད་བརྗོད་དང་རྩོམ་པར་དམ་བཅའ་བ། ་་་
རྩ་བའི་ས་བཅད་དང་པོ། མཚན་གྱི་དོན་་་་
དང་པོ། མཚན་གྱི་དོན། ་་
གཉིས་པ། འགྱུར་ཕྱག་་་་
རྩ་བའི་ས་བཅད་གཉིས་པ། གཞུང་གི་དོན། ་་་
དང་པོ། བསྟན་བཅོས་ལ་འཇུག་པའི་སྒོ་ལས། ་་་༌་
་ དང་པོ། མཆོད་པར་བརྗོད་པ།་་་་་
(༡） དཀོན་མཆོག་ལ་ཕྱག་བྱ་བ།།
(༢） འཇམ་པའི་དབྱངས་ལ་ཕྱག་བྱ་བ། ་་་་་
(༣) སྒྲའི་ལྷ་ལ་ཕྱག་བྱ་བ། ་
(༤）དངོས་བརྒྱུད་ཀྱི་བླ་མ་རྣམས་ལ་ཕྱག་བྱ་བ། ་་་་་
གཉིས་པ། རྩོམ་པར་དམ་བཅའ་བ། ་་
གཉིས་པ་སྒོ་དེ་དང་ལྡན་པའི་བསྟན་བཅོས་དངོས་འཆད་པ་ལས། ་་་་་་་་་
དང་པོ། ཡི་གེའི་སྦྱོར་བའི་གཞི་ཡི་གེའི་རྣམ་གཞག་བཤད་པ། ་་་་་༢༤
(༡）དབྱེ་བའི་སྒོ་ནས་ངོ་བོ་ངོས་བཟུང་བ།་་
(༢) སྔོན་རྗེས་སུ་འཇུག་པ་དང་མི་འཇུག་པའི་ཁྱད་པར་བསྟན་པ། ་་་་་་ ༣༠
གཉིས་པ་ཡི་གེའི་སྦྱོར་བ་དངོས་ཀྱིས་མིང་ཚིག་གི་འཇུག་པ་བསྟན་པ་ལས། ་༌༌ ༤༠
དང་པོ་རྣམ་དབྱེ་འཕྲོས་དོན་དང་བཅས་པ་བཤད་པ། ་་་་་་་
（༡） རྣམ་དབྱེ་དང་པོ་དང་འབྲེལ་བའི་གོ་ལ་སོགས་པ་བཤད་པ།་་་་་་་་་་ ༤༠
(༢） རྣམ་དབྱེ་གཉིས་པ་སོགས་བཤད་པ། ་་
ܒ
ܒ
܂
་་་་༢༢་
་་་་་་་ ༤༠



་་་་་་་་་༥༢
་་་་
ས་་་་་
་་་་་་་་་ ༨༢
(༣） རྣམ་དབྱེ་དྲུག་པ་འཆད་པ། ་་
(༤） རྣམ་དབྱེ་གསུམ་པ་འཆད་པ། ་་་་་་
(༥） ཚིག་རྒྱན་སོགས་འཆད་པ་
༡༽ རྒྱན་སྡུད་བསྟན་པ། ་་་་་་་་་་
༢༽ ལྷག་བཅས་ཀྱི་སྒྲ་འཆད་པ།་
༣༽ འབྱེད་སྡུད་ཀྱི་སྒྲ་བསྟན་པ། ་
(༦） རྣམ་དབྱེ་ལྔ་པ་སོགས་འཆད་པ། ་་་༌་
(༧） བོད་པའི་རྣམ་དབྱེ་འཆད་པ། ་་་༌
གཉིས་པ་ཚིག་ཕྲད་རྐྱང་པ་འཆད་པ།་་་་
(༡） དགར་བརྣན་གྱི་སྒྲ་འཆད་པ། ་་་་
(༢) འབྱེད་སྡུད་སོགས་འཆད་པ།་
(༣)སྤྱིའི་སྒྲ་འཆད་པ། ་་་་་་་
(༤) བདག་པོའི་སྒྲ་འཆད་པ།་་་་་་དང་་་་་་
(༥） དགག་པའི་སྒྲ་འཆད་པ།་་་་་་་
(༦） ཐ་སྙད་སོགས་ཀྱི་དོན་དགུ་ལ་འཇུག་པའི་ཕྲད་བཤད་པ། ་་་་་་་་་་་ ༩༥
གཉིས་པ་ཚིགས་བཅད་འགྲོལ་བའི་མན་ངག་འཆད་པ། ་
་་་་་་་་་་་་་་་་་་
རྩ་བའི་ས་བཅད་གསུམ་པ། མཇུག་གི་དོན།་་
(༡） རྗེས་འཇུག་གི་སྦྱོར་བ་ལ་བསླབ་དགོས་པའི་རྒྱུ་མཚན་བསྟན་པ།་་་་་་ ༡༠༥
（༢) རྗེས་འཇུག་གི་སྦྱོར་བ་ལ་མཁས་པར་བསླབས་ནས་ཇི་ལྟར་བྱ་བ། ་་་་ ༡༠༩
(༣) རྗེས་འཇུག་གི་སྦྱོར་བ་ལ་མཁས་པར་བྱ་བའི་ཐབས་བསྟན་པ། ་་་་་་་ ༡༡༡
(༤） སླར་ཡང་དོན་བསྡུས་ཏེ་གདམས་པ། ་་་་་་་་་
(༥） གཞུང་འདི་ཉིད་འདོམས་པ་དང་མི་འདོམས་པའི་ཡུལ་ངོས་བཟུང་བ། ་་་་ ༡༡༧
བཀའ་ ༡༠༥
བ ༡༡༥



གླེང་བརྗོད།
༄༅།། དེ་ཡང་རྒྱལ་བ་ཀུན་གྱི་སྙིང་རྗེའི་རང་གཟུགས་བཀའ་དྲིན་
མཚུངས་མེད། ས་སྟེང་རྒྱལ་བསྟན་ཡོངས་རྫོགས་ཀྱི་མངའ་བདག བོད་
མིའི་ཆོས་སྲིད་གཉིས་ཀྱི་བླ་ན་མེད་པའི་དབུ་ཁྲིད་སྤྱི་ནོར་༧གོང་ས་༧སྐྱབས་
མགོན་རྒྱལ་དབང་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་གིས་
དུས་ནས་དུས་སུ་བོད་བརྒྱུད་ནང་བསྟན་གཅིག་པུ་ཙམ་མིན་པར་རིག་གནས་
ཀྱི་སྡེ་ཚན་གཞན་དག་དང་། ལྷག་དོན་བརྡ་སྤྲོད་རིག་པའི་གཞུང་ལུགས་
རྣམས་བསྡུས་གྲྭ་དང་ཚད་མ་རིག་པའི་འགྲོས་དང་སྦྱར་ནས་ཁྲིད་སྟངས་
རྟགས་གསལ་བཏང་སྟེ་སློབ་རྩོད་དུས་གཅིག་ཏུ་སྤེལ་བའི་བྱ་བར་ཤུགས་
སྣོན་རྒྱག་ཐུབ་པ་བྱུང་ན། དེས་སློབ་ཕྲུག་སོ་སོའི་ཤེས་ཡོན་གྱི་གནས་ཚད་
སྤྱི་དང་། ལྷག་དོན་ངོས་འཛིན་དང་དཔྱད་ཞིབ་བྱེད་རྒྱུའི་ནུས་པ་དེ་གཞན་
དང་མི་འདྲ་བ་ཞིག་ཆགས་རྒྱུ་ཡིན་ཚུལ་བོད་ཀྱི་ཆོས་དང་རིག་གཞུང་གི་
ཚོགས་སྡེ་འདྲ་མིན་དང་། ཁྱད་པར་བཙན་བྱོལ་བོད་མིའི་ཤེས་རིག་ཚོགས་
ཆེན་ཐེངས་ལྔ་པའི་ཐོག་བཀའ་སློབ་ཟབ་གསལ་ཕེབས་ཡོད། །
བཀའ་དྲིན་མཚུངས་མེད་༧སྐྱབས་རྗེ་ཀིརྟི་རིན་པོ་ཆེ་མཆོག་ནས་
༧གོང་ས་༧སྐྱབས་མགོན་ཆེན་པོའི་དགོངས་གཞི་དེ་ཉིད་རང་རང་སོ་སོའི་
ནུས་ཚོད་དང་བསྟུན་གང་ཐུབ་ཕྱག་ལེན་དུ་བསྟར་རྒྱུ་གལ་ཆེ་བར་དགོངས་
ཏེ༑ ཚད་མ་རིག་པའི་སློབ་རྩོད་དུས་གཅིག་ཏུ་སྤེལ་བའི་ལམ་སྲོལ་འདི་
རིག་གནས་གཞན་དག་ལའང་གཅིག་མཚུངས་ཀྱིས་ལག་བསྟར་གནང་རྒྱུར་
xi



་
དཔེ་མཚོན་གྱི་སློབ་དེབ་རྩོམ་སྒྲིག་ཆེད་འདི་ག་བཞུགས་སྒར་ཀིརྟིའི་བྱེས་
པ་གྲྭ་ཚང་དུ་རྩོམ་སྒྲིག་ཚོགས་ཆུང་ཟུར་འཛུགས་དང་འབྲེལ་སློབ་དེབ་རྩོམ་
སྒྲིག་བྱེད་ཕྱོགས་ཀྱི་ལམ་སྟོན་བཀའ་སློབ་ཟབ་རྒྱས་ཕེབས་པ་ལྟར། འདི་
གའི་ཚོགས་ཆུང་ནས་ཕྲུ་གུ་ལོ་ཆུང་རྣམས་ཀྱི་ཆེད་དུ་དམིགས་རྩོད་པ་དང་
རྩོད་ལན་གྱི་སྐབས་སོ་སོའི་བརྡ་ཆད་ཁག་དང་རྩོད་པ་བྱེད་ཚུལ་གྱི་རྣམ་གཞག་
ཁག་གཉིས་རོབ་ཙམ་ངོ་སྤྲོད་དང་འབྲེལ་བོད་ཀྱི་བརྡ་སྤྲོད་སུམ་རྟགས་གཉིས་
ཀྱི་རྨང་གཞིའི་ཤེས་བྱ་ཁག་སྙིང་བསྡུས་ཀྱིས་ཚད་མ་རིག་པའི་རྩོད་པ་རྩོད་
ལན་བྱེད་ཚུལ་གྱི་རིགས་པའི་འགྲོས་དང་སྦྱར་ནས་ངོ་སྤྲོད་བྱས་པའི་སྔོན་
འགྲོའི་སློབ་དེབ་རིག་པའི་ཉིན་བྱེད་དེབ་གཉིས་དང་། མདོ་སྡེ་པའི་རིགས་
པའི་འགྲོས་དང་སྦྱར་བའི་བསྡུས་གྲྭའི་གཞུང་ལུགས་ཀྱི་རྩོད་ཚུལ་ཇི་ལྟ་བ་
བཞིན་སློབ་དཔོན་ཐོན་མིའི་སུམ་ཅུ་པའི་རྩ་བ་ལ་མཐའ་དཔྱད་རགས་བསྡུས་
བྱས་པའི་དངོས་གཞིའི་སློབ་དེབ་རིག་པའི་ཉིན་བྱེད་དེབ་གཅིག་བཅས་སློབ་
དེབ་གསུམ་ཆེད་བསྒྲིགས་ཀྱིས་དཔར་སྐྲུན་འགྲེམས་སྤེལ་བྱས་པ་འདིས་
ལས་དང་པོ་བ་རྣམས་ལ་ཕན་ཐོགས་འབྱུང་བའི་རེ་བ་ཡོད།
འོན་ཀྱང་ངེད་ཅག་རྩོམ་སྒྲིག་ཚོགས་ཆུང་ལ་ཤེས་ཚད་དང་ཉམས་
མྱོང་ཤིན་ཏུ་ཞན་སྟབས་རྩོམ་སྒྲིག་བྱེད་སྟངས་ཐད་ཕྱོགས་སྣ་འདྲ་མིན་ནས་
སྐྱོན་དང་ནོར་འཁྲུལ་གྱི་རིགས་མང་ཙམ་ཡོད་ལས་ཆེ་བས། དཔྱོད་ལྡན་
རྣམས་ཀྱིས་ལམ་སྟོན་གང་མང་གནང་སྐྱོང་ཡོང་བ་བཅས་བཞུགས་སྒར་
ཀིརྟིའི་བྱེས་པ་གྲྭ་ཚང་གི་སུམ་རྟགས་ཁྱབ་མཐའི་སློབ་དེབ་རྩོམ་སྒྲིག་ཚོགས་
ཆུང་ནས། ཕྱི་ལོ་ ༢༠༡༠ ཟླ་བ་ ༡༢ ཚེས་ ༡༥ ལ།
xii



༄༅།། རིགས་ལམ་སྦྱོང་སྟངས་དང་སྦྱར་བའི་
དངོས་གཞིའི་སློབ་དེབ་རིག་པའི་
ཉིན་བྱེད་དང་པོ།
(སུམ་ཅུ་པ།)



དངོས་གཞིའི་སློབ་དེ བ་རིག་པའི་ཉིན་བྱེད།
རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་
སློབ་དེབ་རིག་པའི་ཉིན་བྱེད།
༄༅།། ནམོགུརུམཉྫགྷོ་ཥཱཡ། ངོ་མཚར་བརྩེ་ཆེན་དཔལ་གྱིས་རབ་
བརྗིད་སྲིད་ན་ཆེར་གྲགས་ཟག་མེད་ལང་ཚོར་ལུང་རྟོགས་གོས་ཀྱི་ཤམ་བུས་
མཛེས། །གཞན་ཕན་འཕྲིན་ལས་སྣང་བ་བརྟས་པས་གླི ང་བཞིའི་ཁྱོན་ལ་
བསྐལ་བའི་མཐར་ཡང་བརྗོད་མི་ཤེས་པའི་གཟི་ཤུགས་ངོམ། །ཟོལ་མེད་
ཕན་བདེའི་འཛུམ་མདངས་རེ་རེས་ཕས་རྒོལ་སྙིང་ལ་སྡང་སེམས་འཇོམས་
པའི་ལེགས་བཤད་བདུད་རྩིའི་ཟེགས་མ་སྟེར། །སྙིགས་ལྔའི་དུས་ཀྱི་ཐུབ་
པ་ཆེན་པོ་བདག་སོགས་འགྲོ་བས་སྐྱེ་བའི་ཕྲེང་བར་འབྲལ་མེད་སྤྱི་བོའི་གཙུག་
ཏུ་མཆོད། །
གདོད་ནས་རྨད་བྱུང་ཐུགས་བསྐྱེད་དྲག་པོས་བསམ་བཞིན་སྲིད་པའི་
དཔལ་དུ་བལྟམས། །མཐུན་སྣང་གཞིར་བཟུང་ཐོས་བརྩོན་ལས་ཀྱིས་མདོ་
རྒྱུད་གཞུང་གི་སྙིང་པོ་གཞིབས། །ཐུབ་བསྟན་སྲིད་པའི་མུ་མཐར་བསྲིངས་
ཏེ་གོ་ལའི་གཟི་ཉམས་དགུང་དུ་བཏེགས། །རྟག་ཏུ་གཞན་ཕན་ལས་ཀྱིས་
བཞུད་པའི་ཕྱག་ན་པདྨོ ་གང་དེ ས་སྐྱོངས། །
འཆད་རྩོད་རྩོམ་པའི་གཤོག་རླབས་རྩེན་པས་དྲེགས་ལྡན་དཔུང་གི་
ཁེངས་པ་བཅོམ། །བརྩེ་འཛུམ་ལྷོད་པོས་ཕྱག་ཟུང་བསྐྱངས་པས་སྐྱེ་རྒུའི་
འདུ་བ་ངང་གིས་འཁོར། །ནུབ་ཕྱོགས་རི ག་སྨྲའི་སྡི ངས་ཆ་བཟུང་བས་



སུམ་ཅུ་པའི་སྐོར།
འགྲོ་ཀུན་རྨོངས་པའི་གཉིད་ལས་བསླངས། །ཤཱཀྱའི་སྲས་པོས་ལུང་གིས་
བསྔགས་པའི་བསྟན་འཛིན་རྒྱ་མཚོར་སྙིང་ནས་འདུད། །
ཁྱད་པར་ཐུབ་སྲས་ཉེ་འཁོ ར་ནས་བཟུང་སྤྲུལ་བའི་ཟློས་གར་
འབྱམས་ཀླས་པའི། །རྣམ་རོལ་བློ་ཆེན་བཟང་པོའི་དཔལ་མངའ་མི་ཡི་
གར་དུ་མངོན་བསྒྱུར་བ། །རྒྱལ་བསྟན་འཛིན་ལ་འཇིགས་མེད་སྤོབས་པས་
ཆོས་ལོག་སྨྲ་བའི་ཁེངས་པ་འཕྲོག །ཡེ་ཤེས་རྒྱ་མཚོའི་ལང་ཚོ་བརྙེས་པའི་
༧སྐྱབས་མཆོག་དམ་པའི་ཞབས་རྡུལ་བཀུར། །
ཡིག་རིགས་དུ་མའི་ལེགས་ཆ་བཏུས་ཏེ་ཀ་མད་སུམ་ཅུའི་གཟུགས་
རིས་བཏབ། །ཐུ་བྷོད་མི་ཡི་སྐད་བརྡར་སྦྱར་བའི་བརྡ་སྤྲོད་རིག་པའི་སྲོལ་
ཀ་བཏོད། །ནང་བསྟན་གཙུག་ལག་བོད་དུ་བླངས་ཏེ་ཆོས་སྲིད་ཟུང་གི་ཀ་
བ་བཏེགས། །སྙན་པའི་བ་དན་སྲིད་ན་གཡོ་བའི་སློབ་དཔོན་ཐོན་མིར་རྟག་
ཏུ་གུས། །
བརྡ་སྤྲོད་གཙུག་ལག་རིག་པའི་ཕྱི་མོ་མཆོག །སྙིང་པོ་གཅིག་ཏུ་
བཏུས་པའི་ལེགས་བཤད་ཀྱི། །ཟབ་དོན་ཤིན་ཏུ་གསལ་བའི་གཞུང་བཟང་
འདི། །རིགས་ལམ་འགྲོས་དང་སྦྱར་ནས་རགས་ཙམ་སྤྲོ། །
འདི་བཞིན་རྟོགས་ན་རིག་གནས་རྒྱ་མཚོའི་མཐར། །ལེགས་པར་
སོན་ནས་གསུང་རབ་དགོངས་འགྲེལ་གནད། །མ་རྟོགས་ལོག་རྟོག་ཐེ་ཚོམ་
ཀུན་སེལ་བའི། །ཤེས་རབ་སྒྲོན་མེ་ཐོབ་པའི་གྲོགས་སུ་འགྱུར། །
དེ་ཕྱིར་རྣམ་དག་བརྡ་སྤྲོད་གཞུང་ལུགས་ལ། །ལེགས་པར་སྦྱོང་
འདོད་བློ་ལྡན་དོན་གཉེར་རྣམས། །བརྡ་སྤྲོད་གཞུང་གི་གནད་རྣམས་རགས་



དངོས་གཞིའི་སློབ་དེ བ་རིག་པའི་ཉིན་བྱེད།
བསྡུས་ཙམ། །རིགས་ལམ་འགྲོས་དང་སྦྱར་བ་འདི་ཟུངས་ཤིག ། །
དེ་ལ་འདིར་རྗེ་བཙུན་འཇམ་པའི་དབྱངས་ཀྱི་རྣམ་སྤྲུལ་སློབ་དཔོན་
ཐོན་མི་སམྦྷོ་ཊ་ཞེས་ཡོངས་སུ་གྲགས་པ་གང་དེས། དབྱངས་བཞི་དང་ཀ་
མད་སུམ་ཅུ་ཡོད་པའི་ཡི་གེའི་སྲོལ་བཟང་ལེགས་པར་བཏོད་ཅིང་། གསུང་
རབ་ཐམས་ཅད་ཀྱི་ཕྱི་མོར་གྱུར་པའི་བརྡ་སྤྲོད་པའི་བསྟན་བཅོས་བརྩམས་
ཏེ་ཆོས་སྲིད་ལུགས་གཉིས་ཀྱི་རྣམ་པ་ཡོངས་སུ་གསལ་བར་མཛད། སྤྱིར་
མཁན་པོ་འདི་ཉིད་ཀྱིས་བརྡ་སྤྲོད་པའི་བསྟན་བཅོས་བརྒྱད་མཛད་ཡོད་པར་
གྲགས་ཆེ་ཡང་། ཆོས་སྲིད་འཕེལ་འགྲིབ་ཀྱི་དབང་གིས་ཕལ་མོ་ཉམས་
སྟབས། ད་ལྟའི་ཆར་མིག་གི་ལོངས་སྤྱོད་དུ་གྱུར་པ་ནི་སུམ་ཅུ་པ་དང་།
རྟགས་ཀྱི་འཇུག་པ་གཉིས་ཡིན། དེ་ལས་འདི ར་སུམ་ཅུ་པའི་གཞུང་འདི་
བོད་གནའ་རབས་ཀྱི་རིགས་ལམ་སྦྱོང་སྟངས་དང་སྦྱར་ནས་ཅུང་ཟད་བཤད་
པ་ལ་རྩ་བའི་ས་བཅད་གསུམ་སྟེ། མཚན་གྱི་དོན་དང་གཞུང་གི་དོན་དང་
མཇུག་གི་དོན་དང་གསུམ་ལས།
དང་པོ། མཚན་གྱི་དོན་ནི། །
རྒྱ་གར་སྐད་དུ། བྱཱ་ཀ་ར་ཎ་མཱུ་ལ་ཏྲི་ཤད་ནཱ་མ།
བོད་སྐད་དུ། ལུང་སྟོན་པ་རྩ་བ་སུམ་ཅུ་པ་ཞེས་བྱ་བ།
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས། །
དང་པོ་སྦྱོར་བ་འགོད་པ་ནི། །
སློབ་དཔོན་ཐོན་མིས་མཛད་པའི་སུམ་ཅུ་པའི་རྩ་བ་ཆོས་ཅན། ཁྱོད་
ལ་ལུང་སྟོན་པའམ་བརྡ་སྤྲོད་པ་ཞེས་བརྗོད་པའི་རྒྱུ་མཚན་ཡོད་དེ། སྒྲའི་



སུམ་ཅུ་པའི་སྐོར།
མཚན་ཉིད་མིང་ཚིག་ཡི་གེའི་རྣམ་འགྱུར་གྱི་སྒོ་ནས་དོན་ལུང་སྟོན་པའམ་
བརྡའ་སྤྲོད་པས་ན་དེ་སྐད་ཀྱིས་བརྗོད་པའི་ཕྱིར། སློབ་དཔོན་ཐོན་མིས་
མཛད་པའི་སུམ་ཅུ་པའི་རྩ་བ་ཆོས་ཅན། ཁྱོད་ལ་སུམ་ཅུ་པ་ཞེས་བརྗོད་
པའི་རྒྱུ་མཚན་ཡོད་དེ། གཞུང་དངོས་ཀྱི་བརྗོད་བྱ་མ་ལུས་པར་ཤོ་ལོ་ཀ་
སུམ་ཅུས་རྫོགས་པར་སྟོན་པས་ན་དེ་ལྟར་བརྗོད་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། ཀཱ་ལི་སུམ་ཅུ་པོ་བརྗོད་བྱའི་གཞིར་ཡོད་པ་ལ་བརྟེན་
ནས་སུམ་ཅུ་པ་ཞེས་པའི་མཚན་བཏགས་པ་ཡིན་ཟེར་བ་མི་འཐད་དེ། དེ་
ལྟར་ན་རྟགས་འཇུག་ཆོས་ཅན། ཁྱོད་ལ་ཡང་སུམ་ཅུ་པའི་མིང་བཏགས་
ཆོག་པར་ཐལ། ཀཱ་ལི་སུམ་ཅུ་པོ་ཁྱོད་ཀྱི་བརྗོད་གཞིར་ཡོད་པའི་ཕྱིར་ཏེ།
ཁྱོད་ཀྱིས་ཀཱ་ལི་སུམ་ཅུ་པོའི་སྒྲའི་སྐྱེ་གནས་དང་བྱེད་རྩོལ་དྲག་ཞན་ལ་བརྟེན་
ནས་ཕོ་མོ་མ་ནིང་སོགས་ཀྱི་དབྱེ་བ་གསལ་བར་སྟོན་པའི་ཕྱིར། མ་གྲུབ་
ན༑ དེར་ཐལ། ཁྱོད་ཀྱིས་དབྱངས་གསལ་སྔོན་རྗེས་རྣམས་སྒྲའི་སྐྱེ་གནས་
དང་བྱེད་རྩོལ་དྲག་ཞན་ལ་བརྟེན་ནས་ཕོ་མོ་མ་ནིང་སོགས་ཀྱི་རྟགས་སུ་དབྱེ་
ནས་སྒྲ་དོན་གཉིས་ཀྱི་འཇུག་ཚུལ་སོགས་གསལ་བར་སྟོན་པའི་ཕྱིར། །
ཡང་ཁ་ཅིག་ན་རེ། ཀཱ་ལི་སུམ་ཅུ་པོའི་སྦྱོར་བ་རྒྱ་ཆེར་སྟོན་པས་
བརྗོད་བྱའི་སྒོ་ནས་སུམ་ཅུ་པའི་མཚན་བཏགས་པ་ཡིན་ཟེར། འོ་ན། བོད་
ཀྱི་བརྡ་སྦྱོར་བའི་བསྟན་བཅོས་ཡིན་ན། ཁྱོད་ལ་སུམ་ཅུ་པའི་མིང་གིས་
འདོགས་རིགས་པས་ཁྱབ་པར་ཐལ། ཁྱོད་ཀྱི་འདོད་པ་དེའི་ཕྱིར། འདོད་
ན༑ འདི ར་དམིགས་ཀྱིས་བསལ་ནས་སུམ་ཅུ་པའི་མིང་གདགས་པ་དོན་



དངོས་གཞིའི་སློབ་དེབ་རིག་པའི་ཉིན་བྱེད།
མེད་དུ་འགྱུར་ཞིང་གོང་གི་ཉེས་པ་ཡང་སྔར་བཞིན་འཇུག་པའི་ཕྱིར། །
གཉིས་པ། འགྱུར་ཕྱག་གི་ཚུལ་དུ། །
སྨྲ་བའི་དབང་ཕྱུག་འཇམ་པའི་དབྱངས་ལ་ཕྱག་འཚལ་ལོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སློབ་དཔོན་ཐོན་མི་ཆོས་ཅན། ཁྱོད་ཀྱིས་བསྟན་བཅོས་རྩོམ་པའི་
ཐོག་མར་ངག་གི་རང་བཞིན་ཤེས་བྱའི་ངོ་བོ་དང་རྣམ་པ་མ་ལུས་པ་ཇི་ལྟ་
བ་བཞིན་སྨྲ་བ་ལ་ཐོགས་པ་མེད་པར་རང་དབང་དུ་སྤྱོད་པའི་འཇམ་དཔལ་
དབྱངས་ལ་ཕྱག་འཚལ་བ་ཡིན་ཏེ། དེ་ལ་སྒོ་གསུམ་གུས་པའི་ཚུལ་གྱིས་
འདུད་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྨྲ་བའི་དབང་ཕྱུག་ཅེས་སོགས་འགྱུར་ཕྱག་སྨོས་
མི་རིགས་པར་ཐལ། གཞུང་འདི་བོད་ཀྱི་བསྟན་བཅོས་ཡིན་པའི་ཕྱིར་ཟེར་
ན༑ སྐྱོན་མེད་དེ། གཞུང་འདི་རྒྱ་གར་མཁས་པའི་གཞུང་དང་མཚུངས་
པར་ཡིད་ཆེས་པའི་གནས་སུ་གོ་བའི་ཆེད་དམ་བོད་ཀྱི་ཡི་གེ་དང་སྡེབ་སྦྱོར་
རྣམས་འཕགས་ཡུལ་བར་དཔེ་མཛད་པས་ཁུངས་སྟོན་པའི་ཆེད་དུ་སྨོས་པ་
ཙམ་ཡིན་པས་སྐྱོན་མེད་དོ། །
རྩ་བའི་ས་བཅད་གཉིས་པ། གཞུང་གི་དོན། གཉིས་པ་གཞུང་གི་
དོན་ལ། བསྟན་བཅོས་ལ་འཇུག་པའི་སྒོ་དང་། སྒོ་དེ་དང་ལྡན་པའི་བསྟན་
བཅོས་དངོས་བཤད་པ་གཉིས་སོ། །དང་པོ་ལ། མཆོད་བརྗོད་དང་། རྩོམ་



སུམ་ཅུ་པའི་སྐོར།
པར་དམ་བཅའ་བ་གཉིས་ལས།
དང་པོ། མཆོད་པར་བརྗོད་པ།
(༡) དཀོན་མཆོག་ལ་ཕྱག་བྱ་བ་ནི།
རྩ་བར། གང་ལ་ཡོན་ཏན་མཆོག་མངའ་བའི་། །
དཀོན་མཆོག་དེ་ལ་ཕྱག་འཚལ་ལོ། ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
དོན་གཉིས་མཐར་ཕྱིན་པ་དང་། འགོག་ལམ་དང་། རིགས་གྲོལ་
གྱི་ཡོན་ཏན་གང་ལ་མངའ་བའི་དཀོན་མཆོག་རིན་པོ་ཆེ་རྣམ་པ་གསུམ་ཆོས་
ཅན། སློབ་དཔོན་གྱིས་གཞུང་འགོད་པའི་ཐོག་མར་ཁྱེད་ལ་ལུས་ངག་ཡིད་
གསུམ་འདུད་པའི་སྒོ་ནས་བསྟོད་ཕྱག་མཛད་པ་ལ་དགོས་པ་ཡོད་དེ། གང་
ཞིག་གང་ལ་ནོར་བུ་རིན་པོ་ཆེ་དང་ཆོས་མཚུངས་པའི་ཡོན་ཏན་ཕུན་སུམ་
ཚོགས་པ་མངའ་བའི་དཀོན་མཆོག་རྣམ་པ་གསུམ་གནས་སྐབས་དང་མཐར་
ཐུག་གི་སྐྱབས་གནས་ཡང་དག་ཏུ་བཟུང་སྟེ། དེ་ལྟར་བསྟོད་ཕྱག་མཛད་
པ་འདིས་དེའི་ཚེ་བོད་ཡུལ་དུ་བོན་ལས་གཞན་པའི་གྲུབ་མཐའ་སྨྲ་བ་ཕལ་
གྱིས་ཡོད་པར་མ་འཚལ་ཅིང་། འཕགས་ཡུལ་སོགས་ནའང་ཕྱི་ནང་གཉིས་
ཀ་ཡོད་པས་རྗེས་འཇུག་གི་སྐྱེ་བོ་རྣམས་ཐུགས་བརྩེ་བས་རྗེས་སུ་གཟུང་བའི་
སླད་དང་། གང་ཞིག་དཀོན་ཅོག་གསུམ་ལ་འདུད་ཅིང་སྐྱབས་སུ་འགྲོ་བར་
བྱེད་པའི་ལམ་དེ་ནོར་བ་མེད་ཅིང་ཡང་དག་པའོ་ཞེས་འདོམས་པ་སོགས་
ཀྱི་དགོས་པ་ཡོད་པའི་ཕྱིར། །



དངོས་གཞིའི་སློབ་དེབ་རིག་པའི་ཉིན་བྱེད།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདིར་བསྟན་པའི་ལ་དོན་སྔ་མ་ཡིན་ན། ངོས་
གཟུང་བའི་དོན་ཡིན་པས་ཁྱབ་ཟེར་ན། སྐབས་འདིར་བསྟན་གྱི་གང་ལ་
ཞེས་པའི་ལ་ཡིག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ལ་དོན་གང་ཞིག གཞུང་དངོས་བསྟན་དུ་དེ་ལ་
ཞེས་པའི་སྔར་བསྟན་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེར་
ཐལ། སུ་ལ་སོགས་པའི་ལ་དོན་གྱི་རྐྱེན་གཞན་དང་འདྲ་བར་ཁྱད་པར་དུ་
འཕགས་པའི་ཆོས་གང་ཞིག་གཞིའམ་གནས་ཁྱད་པར་བ་ཞིག་ལ་གནས་
པའམ་ཡོད་པ་ཙམ་སྟོན་པའི་ལ་དོན་གྱི་རྐྱེན་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། འབྱུང་བ་དཀོན་ཕྱིར་དྲི་མེད་ཕྱིར། །མཐུ་
ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །
འགྱུར་བ་མེད་ཕྱིར་དཀོན་ཅོག་ཉིད། །ཅེས་འབྱུང་བ་ལྟར་ནོར་བུ་རིན་
པོ་ཆེ་དང་ཆོས་མཚུངས་ཤིང་། ཕུན་སུམ་ཚོགས་པའི་ཡོན་ཏན་གང་ཞིག
ཡུལ་དམ་པ་སྐྱེ་འགྲོ་ཀུན་གྱི་མཐར་ཐུག་གི་སྐྱབས་རྫོགས་པའི་སངས་རྒྱས་
སྐུ་གསུམ་གྱི་བདག་ཉིད་ཅན་དང་། གནས་སྐབས་ཀྱི་སྐྱབས་འགོག་ལམ་
གྱིས་བསྡུས་པའི་ཆོས་དང་། སློབ་པ་འཕགས་པའི་དགེ་འདུན་ཏེ་དཀོན་
ཅོག་རྣམ་པ་གསུམ་ལ་གནས་པའམ་ལྡན་པ་ཙམ་བསྟན་པས། གང་ཞིག་
གང་ལ་ཡོད་པ་ཙམ་སྟོན་པ་རྣམ་དབྱེ་བདུན་པ་གནས་གཞིའི་དོན་ཅན་གྱི་ལ་
དོན་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ ར་ཐལ། སུམ་འགྲེལ་
མུ་ཏིག་ཕྲེང་མཛེས་ལས། གང་ཞིག་ལ་ཡོན་ཏན་མཆོག་མངའ་བའམ་ལྡན་



སུམ་ཅུ་པའི་སྐོར།
པ་ཞེས་སྦྲེལ་དགོས་པས་རྣམ་དབྱེ་བདུན་པ་གནས་གཞིའི་དོན་ཉིད་དོ། །ཞེས་
གསུངས་པའི་ཕྱིར། རྟགས་གཉིས་པ་སླ། རྩ་བར་འདོད་ན། སྐབས་
འདིར་བསྟན་གྱི་གང་ལ་ཞེས་པའི་ལ་ཡིག་ཆོས་ཅན། ངོས་གཟུང་བའི་དོན་
མ་ཡིན་པར་ཐལ། དེ་འདྲ་ལ་འཇུག་ཚུལ་མེད་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། ལ་དོན་གྱི་ཕྲད་དམ་རྐྱེན་རྣམས་གང་ལ་འཇུག་
ཚུལ་འཆད་པའི་སྐབས། རྩ་བར། ལས་དང་ཆེད་དང་རྟེན་གནས་དང་། །
དེ་ཉིད་ཚེ་སྐབས་ལ་སྒྲ་ཡིན། །ཞེས་པ་ལས་ངོས་གཟུང་གི་དོན་ལ་འཇུག་
པར་མ་བསྟན་པ་དང་། དོན་གྱིས་ཀྱང་དེ་འདྲར་འཇུག་མི་སྲིད་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་མུ་ཏིག་ཕྲེང་མཛེས་
ལས། སྔ་མ་ནི་གཞུང་འདིའི་ལ་དོན་འཆད་པའི་སྐབས་སུ་དེ་འདྲ་ལ་འཇུག་
པར་མ་བཤད་པར་མ་ཟད་དོན་གྱིས་ཀྱང་དེ་འདྲར་འཇུག་མི་སྲིད་པས་མི་
འཐད་ཅིང་། ཞེས་གསུངས་པའི་ཕྱིར། །
ཡང་ཁ་ཅིག་ན་རེ། སྐབས་འདིར་བསྟན་གྱི་ལ་དོན་ཕྱི་མ་ཡིན་ན།
ཆེད་དུ་བྱ་བ་དགོས་ཆེད་ཀྱི་དོན་ཅན་ཡིན་པས་ཁྱབ་ཟེར་ན། སྐབས་འདིར་
བསྟན་པའི་དེ་ལ་ཞེས་པའི་ལ་ཡིག་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེ ར་ཐལ། ལ་དོན་གང་ཞིག སྐབས་འདིར་
གཞུང་དངོས་བསྟན་དུ་གང་ལ་ཞེས་པའི་ལ་ཡིག་གི་རྗེས་སུ་དེ་ལ་ཞེས་བསྟན་
པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། དེར་ཐལ། དེ་ལ་
ཞེས་པའི་ལ་དོན་གང་ལ་སྦྱར་སའི་གཞི་དཀོན་མཆོག་སྟེ་བྱ་བའི་ཡུལ་དེ་
ལ་ཕྱག་བྱ་བའི་བྱ་བ་བྱས་པ་ཙམ་བར་གྱི་དེ་ལ་ཞེས་པའི་ལ་ཡིག་གིས་བསྟན་



དངོས་གཞིའི་སློབ་དེབ་རིག་པའི་ཉིན་བྱེད།
པས་རྣམ་དབྱེ་གཉིས་པ་ལས་ཀྱི་དོན་ཅན་གྱི་ལ་དོན་ཡིན་པའི་ཕྱིར། རྟགས་
གཉིས་པ་སླ། རྩ་བར་འདོད་ན། སྐབས་འདི ར་བསྟན་པའི་དེ་ལ་ཞེས་
པའི་ལ་ཡིག་ཆོས་ཅན། ཆེད་དུ་བྱ་བ་དགོས་ཆེད་ཀྱི་དོན་ཅན་མ་ཡིན་པར་
ཐལ། བྱ་བ་གང་ཞིག་གིས་བྱ་བའི་ཡུལ་དེའམ། དེ་དང་འབྲེལ་བའི་ལས་
ལ་ཕན་འདོགས་པར་འགྱུར་བའི་དོན་གྱི་ཆེད་དུ་བྱ་བའི་ཡུལ་ལ་འཇུག་པ་
མ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། བྱ་བ་གང་
ཞིག་གི་ཆེད་དུ་བྱ་བའི་ཡུལ་ལ་འཇུག་པ། ཆེད་དུ་བྱ་བ་དགོས་ཆེད་ཀྱི་
མཚན་ཉིད་གང་ཞིག ཡུལ་ཁྱད་པར་ཅན་ལ་ཕྱག་བྱེད་པ་ནི་ཕྱག་བྱེད་
པོའམ་དེ་དང་འབྲེལ་བའི་དོན་ལས་ཕྱག་ཡུལ་དེའི་ཆེད་དམ། དེ་དང་
འབྲེལ་བའི་ལས་ལ་ཕན་པའི་དོན་ཅན་མ་ཡིན་པས་རྣམ་དབྱེ་གཉིས་པ་
ལས་ཀྱི་དོན་ཅན་དུ་འཐད་པའི་ཕྱིར། རྟགས་དང་པོ་སླ། གཉིས་པ་
མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་མུ་ཏིག་ཕྲེང་མཛེས་
ལས། ཕྱག་གི་ཡུལ་ལ་རྣམ་དབྱེ་གཉིས་པ་འཇུག་པ་ལས་འོས་མེད་དོ། །ཞེས་
གསུངས་པའི་ཕྱིར། །
གཞན་ཡང་། ཁ་ཅིག་ན་རེ། སྐབས་འདིར་བསྟན་པའི་ལ་ཡིག་
སྔ་ཕྱི་གཉིས་རེ་རེ་ནས་ལ་དོན་ཡིན་ན། མཐའ་གཅིག་ཏུ་མི་མཚུངས་པར་
འཆད་དགོས་པས་ཁྱབ་ཟེར་ན། འདིར་བསྟན་གང་ལ་ཞེས་པའི་ལ་ཡིག་
དང་དེ་ལ་ཞེས་པའི་ལ་ཡིག་གཉིས་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། སྔ་མ་གང་ཞིག ཕྱི་མའང་ཡིན་པའི་
ཕྱིར། དང་པོ་གྲུབ་སྟེ། རྣམ་དབྱེ་བདུན་པ་གནས་གཞིའི་དོན་ཅན་ལ་འཇུག་
10



-
-
སུམ་ཅུ་པའི་སྐོར།
པའི་ལ་དོན་ཡིན་པའི་ཕྱིར། གཉིས་པ་གྲུབ་སྟེ། གཉིས་པ་ལས་སུ་བྱ་བའི་
དོན་ཅན་ལ་འཇུག་པའི་ལ་དོན་ཡིན་པའི་ཕྱིར། རྩ་བར་འདོད་ན། འདིར་
བསྟན་གང་ལ་ཞེས་པའི་ལ་ཡིག་དང་། དེ་ལ་ཞེས་པའི་ལ་ཡིག་གཉིས་ཆོས་
ཅན། མཐའ་གཅིག་ཏུ་མི་མཚུངས་པར་འཆད་དགོས་པ་མ་ཡིན་པར་ཐལ།
དེ་གཉིས་མཚུངས་པར་འཆད་རིགས་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ལེགས་སྦྱར་གྱི་རྣམ་དབྱེ་སྦྱོར་ཚུལ་དང་སྒོ་བསྟུན་ན།
དེ་གཉིས་ཀ་རྣམ་དབྱེ་གཉིས་པའི་དོན་ལ་འཆད་རུང་བའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། དེ་ལྟར་འཆད་ཚུལ་ཡོད་པའི་ཕྱིར། མ་
གྲུབ་ན། དེ ར་ཐལ། སུམ་འགྲེལ་མུ་ཏིག་ཕྲེང་མཛེས་ལས། དེ་གཉིས་
ཀ་རྣམ་དབྱེ་གཉིས་པའི་དོན་དུ་བྱས་ནའང་རུང་སྟེ། ཕྱག་འཚལ་ལོ། །གང་
ལ་ན་ཡོན་ཏན་མཆོག་མངའ་བའི་དཀོན་ཅོག་དེ་ལའོ། །ཞེས་འཆད་པའི་
ལུགས་སོ། །ཞེས་གསུངས་པའི་ཕྱིར་རོ། །
(༢）འཇམ་པའི་དབྱངས་ལ་ཕྱག་བྱ་བ་ནི།
རྩ་བར། གང་གིས་སྒྲ་དབྱངས་གསུངས་པ་ཡི། །
འཇམ་པའི་དབྱངས་ལ་ཕྱག་འཚལ་ལོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སློབ་དཔོན་ཐོན་མི་ཆོས་ཅན། ཁྱོད་ཀྱིས་གང་གིས་སྒྲ་དབྱངས་
གསུང་བ་པོ་རྗེ་བཙུན་འཇམ་པའི་དབྱངས་ལ་ཕྱག་འཚལ་བ་ཡིན་ཏེ། དེ་
ལ་སྒོ་གསུམ་གུས་པའི་སྒོ་ནས་འདུད་པའི་ཕྱིར། དེ་ཆོས་ཅན། ཁྱོད་



སུམ་ཅུ་པའི་སྐོར།
ཨཱ་ལི་བཅུ་དྲུག་པོ་ཁོ་ན་གསུངས་པའི་སྒྲུབ་བྱེད་མེད་པར་ཁས་བླངས་སོ། །
ཡང་ཁ་ཅིག་ན་རེ། གང་གིས་མིང་གཞི་སྔོན་གསུངས་པ། །རྟག་
ཞི་བ་ལ་ཕྱག་འཚལ་ལོ། །ཞེས་གསུངས་པ་ལྟར་མིང་གཞི་ཐོག་མར་གསུང་
བ་པོ་རྟག་ཞི་བ་ཡིན་པས་རྗེ་བཙུན་འཇམ་པའི་དབྱངས་སྒྲ་དབྱངས་བརྗོད་
པ་ཐམས་ཅད་གསུང་བ་པོ་མ་ཡིན་ཟེར་ན། མིང་གཞི་ཐོག་མར་གསུངས་
པའི་ཆ་ནས་རྟག་ཞི་བ་སྟེ་ལྷ་དབང་ཕྱུག་ལ་ཕྱག་འཚལ་བ་དེ་དགོས་པའི་དབང་
གིས་ཡིན་པའི་ཕྱིར། མ་གྲུབ་ན། དེར་ཐལ། ཕྱི་རོལ་པ་རྗེས་སུ་གཟུང་
བའི་ཆེད་དུ་རིག་བྱེད་གཏམ་རྒྱུད་ཀྱི་རྗེས་སུ་འབྲངས་ཏེ་རྟག་ཞི་བས་མིང་
གཞི་ཐོག་མར་གསུངས་པར་བཤད་པ་ཙམ་ལས་ཁུངས་བཙན་པོ་གང་ཡང་
མེད་པའི་ཕྱིར་རོ། །
ཡང་ཁ་ཅིག་ན་རེ། གང་གིས་སྒྲ་དབྱངས་གསུང་བ་པོ་འཇམ་པའི་
དབྱངས་དེ་ས་བཅུའི་བྱང་ཆུབ་སེམས་དཔའི་ཚུལ་འཛིན་པའི་ཤེས་རབ་
ཀྱི་ལྷ་ཞིག་ཡིན་ཟེར་ན། དེ་མ་ཡིན་པར་ཐལ། དེ་འདྲའི་སྒྲ་དབྱངས་ཐོག་
མར་གསུང་བ་པོ་དེ་ཕྱོགས་བཅུའི་སངས་རྒྱས་ཐམས་ཅད་ཀྱི་མཁྱེན་པ་མ་
ལུས་པ་གཅིག་ཏུ་འདུས་པའི་ངོ་བོ་ཡིན་པའི་ཕྱིར། མ་གྲུབ་ན། དེ་ཡིན་
པར་ཐལ། སི་ཏུའི་འགྲེལ་ཆེན་མུ་ཏིག་ཕྲེང་མཛེས་ལས། དོན་དམ་པར་
ན་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོ་
འཇམ་དཔལ་ཡེ་ཤེས་སེམས་དཔའ་འོ། །ཞེས་དང་། ཡང་དེ་ཉིད་ལས།
དེ ་ས་བཅུའི་དབང་ཕྱུག་གི་བྱང་ཆུབ་སེམས་དཔའ་ནི་མ་ཡིན་ནོ། །ཞེས་
གསུངས་པ་སོགས་དོན་ལ་གནས་པའི་ཕྱིར་རོ། གཞན་ཡང་། དེ་འདྲའི་
13



-
-
-
-
-
-
--
དངོས་གཞིའི་སློབ་དེ བ་རིག་པའི་ཉིན་བྱེད།
སྒྲ་དབྱངས་གསུང་བ་པོ་དེ། ས་བཅུའི་བྱང་ཆུབ་སེམས་དཔའ་ཞིག་མ་ཡིན་
པར་ཐལ། དེ་ལྟར་མ་ཡིན་པ་སྒྲ་དབྱངས་ཇི་ལྟར་གསུངས་པའི་ཚུལ་ལས་
ཀྱང་ཤེས་པའི་ཕྱིར། མ་གྲུབ་ན། དེར་ཐལ། སྒྲ་དབྱངས་ཇི་ལྟར་གསུངས་
པའི་ཚུལ་ནི་སི་ཏུའི་འགྲེལ་ཆེན་མུ་ཏིག་ཕྲེང་མཛེས་ལས། དེ་ཉིད་བདེ་
བར་གཤེགས་པ་ཐམས་ཅད་ཀྱི་གསུང་མི་ཟད་པ་རྒྱན་གྱི་འཁོར་ལོའི་རྒྱུར་
གྱུར་པ་དང་། དེའི་མཐུས་འཇི ག་རྟེན་ཐམས་ཅད་ཀྱི་སྒྲ་དབྱངས་བརྗོད་
པ་མ་ལུས་པ་གསལ་བར་བྱེད་པའང་ཡིན་ནོ། །ཞེས་གསུངས་པ་ལྟར་ཡིན་
པ་གང་ཞིག དེ ས་སྒྲ་དབྱངས་གསུང་བ་པོའི་འཇམ་པའི་དབྱངས་དེ་ཇི་
འདྲ་ཞིག་ཡིན་པ་ཤེས་ནུས་པའི་ཕྱིར་རོ། །
(༣）སྒྲའི་ལྷ་ལ་ཕྱག་བྱ་བ་ནི།
རྩ་བར། གང་གིས་མིང་གཞི་སྔོན་གསུངས་པའི། །
རྟག་ཞི་བ་ལ་ཕྱག་འཚལ་ལོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ལྷ་ཆེན་པོ་དབང་ཕྱུག་ཆོས་ཅན། ཁྱོད་ལ་མིང་གཞི་སྔོན་དུ་གསུང་
བ་པོ་དང་རྟག་ཞི་བ་ཞེས་སོགས་བརྗོད་པའི་རྒྱུ་མཚན་ཡོད་དེ། བྲམ་ཟེ་རྣམས་
ཀྱི་གཞུང་དུ་མིང་གཞི་སྟེ་ཡི་གེའི་བྱེད་པོ་དབང་ཕྱུག་ཆེན་པོར་གྲགས་པ་
དང་། རྟག་ཞི་བ་ནི་ས་དཱ་ཤི་བ་སྟེ་འཕགས་ཡུལ་དུ་རླུང་ལྟར་གྲགས་ཤིང་
བརྡ་ཡང་དག་པར་སྦྱར་བའི་བསྟན་བཅོས་འདི་ཕྱི་ནང་ཐམས་ཅད་ཀྱི་བསླབ་
བྱར་ཤེས་ཆེད་དམ། ཕྱི་རོལ་པ་རྗེས་སུ་གཟུང་བའི་སླད་དེ་དགོས་དབང་



སུམ་ཅུ་པའི་སྐོར།
གིས་མཁན་པོས་ལྷ་དབང་ཕྱུག་ཆེན་པོ་རྟག་ཏུ་ཞི་བ་ལ་ཕྱག་འཚལ་ལོ་ཞེས་
པའི་བསྟོད་ཕྱག་མཛད་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདིར་བསྟན་གྱི་མིང་གཞི་ཡིན་ན། གསལ་
བྱེད་ཁོ་ན་ཡིན་པས་ཁྱབ་ཟེར་ན། ཨི་ཡིག་ཆོས་ཅན། དེར་ཐལ། དེའི་
ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་ཐལ། མིང་གང་
ལས་འབྱུང་བའི་གཞི་ཡི་གེ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་
ཡོད་པར་ཐལ། འདིར་བསྟན་མིང་གཞི་ཡིན་ན། ཡི་གེ་ཙམ་ལ་ངོས་འཛིན་
དགོས་པའི་ཕྱིར། མ་གྲུབ་ན། དེར་ཐལ། སུམ་འགྲེལ་མུ་ཏིག་ཕྲེང་
མཛེས་ལས། མིང་གཞི་ཡི་གེ་ཙམ་ལ་ངོས་འཛིན་པ་རྒྱུ་མཚན་དང་བཅས་
པ་སྟེ། འོག་ཏུ། མིང་ཚིག་བརྗོད་པ་ཀུན་གྱི་གཞི། ཡི་གེའི། ཞེས་
བཤད་པས་མིང་གཞི་ཡི་གེ་ཡིན་པར་གྲུབ་ཅིང་། ཞེས་གསུངས་པའི་ཕྱིར།
རྩ་བར་འདོད་ན། ཨི་ཡིག་ཆོས་ཅན། གསལ་བྱེད་མ་ཡིན་པར་ཐལ།
དབྱངས་ཡིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཨཱ་
ལི་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཨཱ་ལི་གསལ་
བྱེད་ཨི་སོགས་བཞི། །ཞེས་གསུངས་པའི་ཕྱིར། །
ཡང་ཁ་ཅིག་ན་རེ། སྐབས་འདིའི་རྟག་ཞི་བ་ཡིན་ན། ཁྱབ་འཇུག་
དང་ཚངས་པ་གང་རུང་ཡིན་པས་ཁྱབ་ཟེར་ན། ལྷ་ཆེན་པོ་དབང་ཕྱུག་ཆོས་
ཅན། དེ་གཉིས་གང་རུང་ཡིན་པར་ཐལ། སྐབས་འདིར་བསྟོད་ཕྱག་མཛད་
ཡུལ་གྱི་རྟག་ཞི་བ་ཡིན་པའི་ཕྱིར། རྟགས་མ་གྲུབ་ན། དེ་ཆོས་ཅན། དེར་
h



དངོས་གཞིའི་སློབ་དེབ་རི ག་པའི་ཉིན་བྱེད།
ཐལ། ལྷ་ཆེན་པོ་དབང་ཕྱུག་གི་མཚན་དུ་རྟག་ཞི་བ་ཞེས་པ་ནི་ས་དཱ་ཤི་བ་
སྟེ་འཕགས་ཡུལ་ན་རླུང་ལྟར་གྲགས་པའི་ཕྱིར། མ་གྲུབ་ན། དེར་ཐལ།
དེ་ལྟར་གྲགས་པ་སི་ཏུའི་འགྲེལ་ཆེན་མུ་ཏིག་ཕྲེང་མཛེས་ལས། དབང་
ཕྱུག་གི་མཚན་དུ་རྟག་ཞི་བ་ཞེས་པ་ནི་ས་དཱ་ཤི་བ་སྟེ་འཕགས་པའི་ཡུལ་དུ་
རླུང་ལྟར་གྲགས་པ་ཡིན་ནོ། ཞེས་གསུངས་པའི་ཕྱིར། རྩ་བར་འདོད་
ན༑ ལྷ་ཆེན་དབང་ཕྱུག་ཆོས་ཅན། ཁྱབ་འཇུག་དང་ཚངས་པ་གང་རུང་
མ་ཡིན་པར་ཐལ། བྲམ་ཟེ་རྣམས་ཀྱི་གཞུང་དུ་ཡི་གེའི་བྱེད་པོ་དང་། ས་
དཱ་ཤི་བ་སྟེ་རྟག་ཞི་བ་ཞེས་གྲགས་པའི་ལྷ་ཆེན་པོ་དབང་ཕྱུག་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ལྷ་ཆེན་པོ་དབང་ཕྱུག་གི་ལྡོག་པ་
ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཁྱོད་ཀྱི་ལྡོག་པ་ཡིན་
པར་ཐལ། ཁྱོད་གཞི་གྲུབ་པའི་ཕྱིར། །
གཞན་ཡང་། ཁ་ཅིག་ན་རེ། རང་ཉིད་ནང་པ་སངས་རྒྱས་པ་ཡིན་
པར་ཁས་འཆེ་བའི་གང་ཟག་ཡིན་ན། ཕྱི་རོལ་པའི་ལྷ་ལ་བསྟོད་ཕྱག་བྱེད་
མི་རུང་བས་ཁྱབ་ཟེར་ན། སློབ་དཔོན་ཐོན་མི་ཆོས་ཅན། དེར་ཐལ། དེའི་
ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་ཐལ། དཀོན་
མཆོག་གསུམ་སྐྱབས་གནས་ཡང་དག་ཏུ་ཁས་ལེན་པའི་གང་ཟག་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། འབྱུང་བ་དཀོན་ཕྱིར་དྲི་
མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་
མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་འབྱུང་
བ་ལྟར་ནོར་བུ་རིན་པོ་ཆེ་དང་ཆོས་མཚུངས་པའི་ཡོན་ཏན་ཕུན་སུམ་ཚོགས་
---



སུམ་ཅུ་པའི་སྐོར།
པ་མངའ་བའི་དཀོན་མཆོག་སྟེ་སངས་རྒྱས་དང་ཆོས་དང་དགེ་འདུན་ཏེ་
དཀོན་མཆོག་རྣམ་པ་གསུམ་ལ་མཁན་པོས་གཞུང་དགོད་པའི་ཐོག་མར།
གང་ལ་ཡོན་ཏན་མཆོག་མངའ་བའི། །དཀོན་མཆོག་དེ་ལ་ཕྱག་འཚལ་ལོ། །
ཞེས་ལུས་ངག་ཡིད་གསུམ་འདུད་པའི་ཕྱག་མཛད་དེ་སྐྱབས་སུ་སོང་བ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མཐར་ཐུག་གི་སྐྱབས་
རྫོགས་པའི་སངས་རྒྱས་སྐུ་གསུམ་གྱི་བདག་ཉིད་ཅན་དང་། གནས་སྐབས་
ཀྱི་སྐྱབས་འགོག་ལམ་གྱིས་བསྡུས་པའི་ཆོས་དང་། སློབ་པ་འཕགས་པའི་
དགེ་འདུན་རྣམས་ལ་སྐྱབས་སུ་སོང་ཞིང་སྐྱབས་གནས་ཡང་དག་ཏུ་ཁས་ལེན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རང་ཉིད་མཆོག་
གསུམ་ལ་སྐྱབས་སུ་འགྲོ་བའི་ལས་དེ་ནི་ནོར་བ་མེད་ཅིང་ཡང་དག་པ་ཡིན་
པར་གདམས་པའི་ཕྱིར། མ་གྲུབ་ན། དེར་ཐལ། སུམ་འགྲེལ་མུ་ཏིག་
ཕྲེང་མཛེས་ལས། གང་ཞིག་དཀོན་མཆོག་གསུམ་ལ་འདུད་ཅིང་སྐྱབས་
སུ་འགྲོ་བར་བྱེད་པའི་ལམ་དེ་ནི་ནོར་བ་མེད་ཅིང་ཡང་དག་པའོ་ཞེས་འདོམས་
པའང་ཡིན་ནོ། །ཞེས་གསུངས་པ་གང་ཞིག འདོད་པའི་ཕྱིར། འདོད་
ན༑ སློབ་དཔོན་ཐོན་མི་ཆོས་ཅན། ནང་པ་སངས་རྒྱས་པ་ཡིན་པར་གྲུབ་
པར་ཐལ། སློབ་དཔོན་གྱིས་དཀོན་མཆོག་གསུམ་སྐྱབས་གནས་ཡང་དག་
ཏུ་ཁས་ལེན་པ་གང་ཞིག ཕྱི་ནང་གི་ཁྱད་པར་སྐྱབས་འགྲོའི་སྒོ་ནས་འབྱེད་
པ་ཡིན་པའི་ཕྱིར། དང་པོ་བསྒྲུབས་ཟིན། གཉིས་པ་མ་གྲུབ་ན། དེར་
ཐལ། གྲུབ་མཐའ་རིན་ཆེན་ཕྲེང་བ་ལས། ཕྱི་པ་དང་ནང་པ་ཙམ་གྱི་ཁྱད་
པར་ཡོད་དེ། སྙིང་ཐག་པ་ནས་དཀོན་མཆོག་གསུམ་ལ་སྐྱབས་སུ་འགྲོ་བའི་
17



--
དངོས་གཞིའི་སློབ་དེབ་རིག་པའི་ཉིན་བྱེད།
གང་ཟག་དེ་ནང་པ་དང་། མཆོག་གསུམ་ལ་བློ་མི་གཏོད་པར་འཇིག་རྟེན་
པའི་ལྷ་ལ་སྙིང་ཐག་པ་ནས་སྐྱབས་སུ་འགྲོ་བའི་གང་ཟག་དེ་ཕྱི་རོལ་པ་ཡིན་
པའི་ཕྱིར། ཞེས་གསུངས་པའི་ཕྱིར། རྩ་བར་འདོད་ན། སློབ་དཔོན་
ཐོན་མི་ཆོས་ཅན། ཕྱི་རོལ་པའི་ལྷར་བསྟོད་ཕྱག་བྱེད་མི་རུང་བ་མ་ཡིན་
པར་ཐལ། ལྷ་ཆེན་པོ་དབང་ཕྱུག་ལ་བསྟོད་ཕྱག་ཙམ་མཛད་པ་གང་ཞིག
དེ་ལྟར་མཛད་པ་ལ་སྐྱོན་ཕྲ་མོ་ཙམ་ཡང་མི་འཇུག་པའི་ཕྱིར། དང་པོ་མ་
གྲུབ་ན། དེ་ཆོས་ཅན། དེར་ཐལ། རྩ་བར། གང་གིས་མིང་གཞི་སྔོན་
གསུངས་པའི། །རྟག་ཞི་བ་ལ་ཕྱག་འཚལ་ལོ། །ཞེས་ལྷ་ཆེན་པོ་དབང་
ཕྱུག་ལ་བསྟོད་ཕྱག་ཙམ་མཛད་པའི་ཕྱིར། གཉིས་པ་མ་གྲུབ་ན། དེ་ཆོས་
ཅན། དེར་ཐལ། སློབ་དཔོན་གྱིས་འདིར་དགོས་པ་བྱེ་བྲག་པ་དང་བཅས་
ལྷ་ཆེན་པོ་དེ་འཇིག་རྟེན་དབང་ཕྱུག་གི་རྣམ་རོལ་དུ་ཟ་མ་ཏོག་ལ་སོགས་པའི་
མདོ་སྡེ་རྣམས་སུ་ཇི་ལྟར་བསྟན་པའི་ཚུལ་རྣམས་ཐུགས་སུ་ཆུད་ནས་བསྟོད་
ཕྱག་ཙམ་མཛད་ཀྱི། འཇིག་རྟེ ན་རང་རྒྱུད་པའམ། འཇིག་རྟེན་གྱི་བྱེད་
པོ་ལྟ་བུར་བཟུང་བ་དང་། རང་གི་ཕྱི་མའི་སྐྱབས་གནས་སུ་ཞེན་པའི་ཚུལ་
གྱིས་མ་ཡིན་པས་ལྷ་ཆེན་པོ་ལ་བསྟོད་ཕྱག་ཙམ་མཛད་པ་ལ་སྐྱོན་མེད་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། དགོས་དབང་གིས་དེ་ལྟར་
རུང་བ་ཚད་མས་གྲུབ་ཅིང་འཇིག་རྟེན་ནའང་ཡོངས་སུ་གྲགས་པའི་ཕྱིར།
(༤） ཐ་སྙད་སོགས་ཀྱི་རིག་གནས་ལ་བཀའ་དྲིན་ཆེ་བའི་དངོས་བརྒྱུད་ཀྱི་བླ་
མ་ལ་ཡང་ཕྱག་བྱ་བ་ནི།
རྩ་བར། སྡེ བ་སྦྱོར་ལེགས་མཛད་མཁས་རྣམས་དང་། །
18་



སུམ་ཅུ་པའི་སྐོར།
---
----
----
བླ་མ་ལ་ཡང་ཕྱག་འཚལ་་་། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
ཤེས་བྱ་ཆོས་ཅན། སྐབས་འདིའི་སྡེབ་སྦྱོར་ལ་གཙོ་བོ་དང་། དེའི་
ཤུགས་ཀྱིས་བསྡུས་པ་གཉིས་ཡོད་དེ། གཙོ་བོ་ཡི་གེ་ཕན་ཚུན་རྣམ་དབྱེ་
ཚིག་ཕྲད་རྐྱེན་ལ་སོགས་པའི་དབང་གིས་བསྒྱུར་བ་དང་། དབྱི་བའི་རྣམ་
འགྱུར་གྱི་སྒོ་ནས་སྡེབ་ཅིང་སྦྱོར་བའི་སྒྲ་རིག་པ་དང་། ཤུགས་ཀྱིས་བསྡུས་
པ་ཚིག་རྒྱན་གྱི་སྦྱོར་བ་སྙན་ངག་གི་རིག་གནས་དང་། ལྕི་ཡང་སོགས་ཀྱི་
སྦྱོར་བ་སྡེབ་སྦྱོར་གྱི་རིག་གནས་གཉིས་སུ་ཡོད་པའི་ཕྱིར། ཡང་སློབ་དཔོན་
ཐོན་མི་ཆོས་ཅན། ཁྱོད་ཀྱིས་གོང་དུ་བཤད་པའི་སྡེབ་སྦྱོར་དེ་དག་མཛད་
པའི་མཁས་པ་སྤྱི་དང་། རང་ལ་དངོས་སུ་བཀའ་དྲིན་ཆེ་བའི་བླ་མ་ལྷ་རིག་
པའི་སེངྒེ་དང་། ཡིག་མཁན་ལེགས་བྱིན་ལ་ཡང་ཕྱག་འཚལ་བ་ཡིན་ཏེ།
དེ་ལ་སྒོ་གསུམ་གུས་པས་འདུད་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདིར་བསྟན་པའི་སྡེབ་སྦྱོར་ཡིན་ན། སྨནྡས་
བསྒྱུར་བའི་སྡེབ་སྦྱོར་ཏེ་ཚིགས་བཅད་ཁོ་ན་ཡིན་པས་ཁྱབ་ཟེ ར་ན། བོད་
ཡིག་སྔོན་རྗེས་མིང་གསུམ་བརྩེགས་འདོགས་རྣམས་བསྡེབས་པའི་ཡི་གེའི་
སྦྱོར་བ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། མ་གྲུབ་ན། དེ་
ཆོས་ཅན། དེར་ཐལ། ཡི་གེའི་སྦྱོར་བ་ཡིན་པའི་ཕྱིར། མ་ཁྱབ་ན། དེ་
ལ་ཁྱབ་པ་ཡོད་པར་ཐལ། རྣམ་བཤད་ཀུན་བཟང་དགོངས་རྒྱན་ལས། འདིར་



དངོས་གཞིའི་སློབ་དེབ་རི ག་པའི་ཉིན་བྱེད།
སྡེབ་སྦྱོར་ནི་རིག་གནས་ཆུང་བ་ལྔའི་ཡ་གྱལ་གྱི་སྡེབ་སྦྱོར་ཁོ་ན་མ་ཡིན་གྱི།
ཡི་གེའི་སྦྱོར་བ་ཡིན་ལ། ཞེས་གསུངས་པའི་ཕྱིར། གོང་གི་མཚམས་
སུ་རྟགས་མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེ་དང་གཅིག་
ཡིན་པའི་ཕྱིར། རྩ་བར་འདོད་ན། དེ་ཆོས་ཅན། སྨནྡས་བསྒྱུར་བའི་
སྡེབ་སྦྱོར་ཏེ་ཚིགས་བཅད་ཁོ་ན་མ་ཡིན་པར་ཐལ། དེ་ཚིགས་བཅད་མ་
ཡིན་པའི་ཕྱིར། རྟགས་སླ།
ཁ་ཅིག་ན་རེ། སྡེབ་སྦྱོར་ལེགས་མཛད་མཁས་རྣམས་དང་། །ཞེས་
པའི་སྐབས་ནས་བསྟན་པའི་སྡེབ་སྦྱོར་ཡིན་ན། སྒྲ་རིག་པ་ཡིན་པས་ཁྱབ་
ཟེ ར་ན། ཚིག་རྒྱན་གྱི་སྦྱོར་བ་སྙན་ངག་གི་རིག་གནས་དང་། ལྕི་ཡང་
སོགས་ཀྱི་སྦྱོར་བ་སྡེབ་སྦྱོར་གྱི་རིག་གནས་གཉིས་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྡེབ་སྦྱོར་ལེགས་
མཛད་མཁས་རྣམས་དང་། །ཞེས་པའི་སྐབས་ནས་བསྟན་པའི་སྡེབ་སྦྱོར་
གྱི་ཤུགས་ལ་བསྟན་པའི་སྡེབ་སྦྱོར་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། དེའི་ཤུགས་ཀྱིས་བསྡུས་པའི་སྡེབ་སྦྱོར་གྱི་རིག་གནས་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྣམ་བཤད་ཀུན་
བཟང་དགོངས་རྒྱན་ལས། དེ་ཡང་ཡི་གེ་ཕན་ཚུན་རྣམ་དབྱེ་ཚིག་ཕྲད་རྐྱེན་
ལ་སོགས་པའི་དབང་གིས་བསྒྱུར་བ་དང་། དབྱི་བའི་རྣམ་འགྱུར་གྱི་སྒོ་
ནས་སྡེ བ་ཅིང་སྦྱོར་བས་སྡེ བ་སྦྱོར་ཏེ། སྒྲ་རིག་པ་གཙོ་བོ་དང་། དེའི་
ཤུགས་ཀྱིས་ཚིག་རྒྱན་གྱི་སྦྱོར་བ་སྙན་དངགས་ཀྱི་རིག་གནས་དང་། ལྕི་
ཡང་སོགས་ཀྱི་སྦྱོར་བ་སྡེབ་སྦྱོར་གྱི་རིག་གནས་ཀྱང་བསྡུ་བས། ཞེས་



སུམ་ཅུ་པའི་སྐོར།
གསུངས་པའི་ཕྱིར། རྩ་བར་འདོད་ན། དེ་ཆོས་ཅན། སྒྲ་རིག་པ་མ་ཡིན་
པར་ཐལ། རང་བཞིན་དང༌། རྐྱེན་དང་། རྣམ་འགྱུར་གསུམ་གྱི་རྣམ་
གཞག་གསལ་བར་སྟོན་པའི་རིག་པ་མ་ཡིན་པའི་ཕྱིར། མ་གྲུབ་ན། རིག་
གནས་ཆེ་བ་ལྔ་དང་། ཆུང་བ་ལྔ་ནང་ཕན་ཚུན་མི་འགལ་བར་ཐལ་ལོ། དེ་
ལ་ཁོ་ན་རེ། ཚིག་རྒྱན་གྱི་སྦྱོར་བ་སྙན་ངག་གི་རིག་གནས་དང་། ལྕི་ཡང་
སོགས་ཀྱི་སྦྱོར་བ་སྡེབ་སྦྱོར་གྱི་རིག་གནས་གཉིས་ཆོས་ཅན། སྡེབ་སྦྱོར་
ལེགས་མཛད་མཁས་རྣམས་དང་། །ཞེས་པའི་སྐབས་ནས་བསྟན་པའི་སྡེབ་
སྦྱོར་མ་ཡིན་པར་ཐལ། སྡེབ་སྦྱོར་མ་ཡིན་པའི་ཕྱིར་ཏེ། ཚིག་རྒྱན་གྱི་
སྦྱོར་བ་སྙན་ངག་གི་རིག་གནས་སྡེབ་སྦྱོར་མ་ཡིན་པའི་ཕྱིར་ཞེ་ན། མ་ཁྱབ་
སྙམ་སྟེ། དཔྱད་པར་བྱའོ། །
ཁ་ཅིག་ན་རེ། སྐབས་འདིའི་བླ་མ་ལ་ཡང་ཕྱག་འཚལ། ཞེས་
པའི་ཕྱག་ཡུལ་གྱི་བླ་མ་ཡིན་ན། ལྷ་རིག་པའི་སེངྒེ་ཡིན་པས་ཁྱབ་སྟེ། ཚད་
ལྡན་གྱི་ཆོས་འབྱུང་དང་། དེར་ཐེར་སོགས་སུ་པཎྜིཏ་ལྷ་རིག་པའི་སེངྒེ་
གཅིག་པུ་ལས་མ་བྱུང་བ་དང་། ཐོན་མིའི་མགུར་དུའང་། ཁོང་མཁས་
པ་བྲམ་ཟེ་ལི་བྱིན་ལ། །ཞེས་ལི་བྱིན་ཁོ་ན་ལས་སོགས་སྒྲ་ཙམ་ཡང་མ་
གསུངས་པའི་ཕྱིར་དང་། དེ་གཉིས་གང་ཟག་གཅིག་ཡིན་པར་གསུངས་
པའི་ཕྱིར་ཟེར། འོ་ན། སྐབས་འདིའི། བླ་མ་ལ་ཡང་ཕྱག་འཚལ། ཞེས་
པའི་ཕྱག་ཡུལ་གྱི་བླ་མ་ལ་ཡིག་མཁན་ལེགས་བྱིན་མེད་པར་ཐལ། དམ་
བཅའ་དེའི་ཕྱིར། འདོད་ན། ཡིག་མཁན་ལེགས་བྱིན་ཆོས་ཅན། བླ་མ་
ལ་ཡང་ཕྱག་འཚལ། ཞེས་པའི་ཕྱག་ཡུལ་གྱི་བླ་མ་ཡིན་པར་ཐལ། སློབ་
，
，
21



དངོས་གཞིའི་སློབ་དེབ་རིག་པའི་ཉིན་བྱེད། །
དཔོན་ཐོན་མི་ལ་དངོས་སུ་བཀའ་དྲིན་ཆེ་བའི་ཕྱག་ཡུལ་གྱི་བླ་མ་ཡིན་པའི་
ཕྱི ར། མ་གྲུབ་ན། དེ་ཆོས་ཅན། དེར་ཐལ། རྣམ་བཤད་ཀུན་བཟང་
དགོངས་རྒྱན་ལས། སློབ་དཔོན་རང་ཉིད་ལ་དངོས་སུ་བཀའ་དྲིན་ཆེ་བའི་
བླ་མ་ལྷ་རིག་པའི་སེངྒེ་དང་། ཡིག་མཁན་ལེགས་བྱིན་ལ་ཡང་ཕྱག་འཚལ་
བའོ། །ཞེས་གསུངས་པའི་ཕྱིར་དང་། མུ་ཏིག་ཕྲེང་མཛེས་ལས་ཀྱང་།
བྱེ་བྲག་ཏུ་མཁན་པོ་ཉིད་ལ་དེ་ལྟའི་བྱ་བ་མཛད་པའི་བྲམ་ཟེ་ལི་བི་ཀ་ར་ལ་
སོགས་པའི་བླ་མ་རྣམས་ལའང་ཕྱག་མཛད་པ་སྟེ། ཞེས་སོགས་སྒྲ་དང་
རྣམས་ཀྱི་སྒྲ་དངོས་སུ་སྨོས་པའི་ཕྱིར་རོ། གཞན་ཡང་། ཁོང་མཁས་པ་
བྲམ་ཟེ་ལི་བྱིན་ལ། །ཞེས་པར་སོགས་སྒྲ་ཙམ་ཡང་མ་གསུངས་པར་བསམས་
ནས་དམ་བཅས་པ་ལ། འོ་ན། ཁྱོད་ཀྱི་སྐྱབས་འགྲོའི་སྐབས། བླ་མ་ལ་
སྐྱབས་སུ་མཆིའོ། སངས་རྒྱས་ལ་སྐྱབས་སུ་མཆིའོ། ཆོས་ལ་སྐྱབས་སུ་
མཆིའོ། ཞེས་པའི་སྐབས་སུའང་སྐྱབས་འགྲོའི་ཡུལ་ལ་བླ་མ་གཅིག་དང་།
སངས་རྒྱས་གཅིག ཆོས་གཅིག་ལས་མེད་པར་ཐལ། དེ་ལ་སོགས་སྒྲ་
ཙམ་ཡང་མ་སྨོས་པའི་ཕྱིར། རྟགས་ཁས། འདོད་ན། རིམ་པ་བཞིན།
དངོས་བརྒྱུད་ཀྱི་བླ་མ་དུ་མ་དང་། རྒྱུའི་སྐྱབས་དང་འབྲས་བུའི་སྐྱབས་
ཀྱི་སངས་རྒྱས་དང་། འགོག་བདེན་དང་ལམ་བདེན་གྱི་ཆོས་དཀོན་མཆོག་
ཀྱང་མེད་པར་ཐལ། འདོད་པ་དེའི་ཕྱིར། འདོད་ན། སྐྱབས་འགྲོའི་
རྣམ་གཞག་ལ་རྨོངས་པར་ཟད་དོ། །
གཉིས་པ། རྩོམ་པར་དམ་བཅའ་བ་ནི།
རྩ་བར། ནས། །



སུམ་ཅུ་པའི་སྐོར།
བསླབ་པ་ཀུན་གྱི་གཞི་འཛིན་ཅིང་། །
རིག་བྱེད་སྨྲ་བ་རྣམས་ཀྱི་རྒྱུ། །
མིང་ཚིག་བརྗོད་པ་ཀུན་གྱི་གཞི། །
ཡི་གེའི་སྦྱོར་བ་བཤད་པར་བྱ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་ནི།
སློབ་དཔོན་ཐོན་མི་ཆོས་ཅན། ཁྱོད་ཀྱིས་ཡི་གེའི་སྦྱོར་བ་བཤད་
པར་དམ་བཅས་པ་ལ་དགོས་པ་དང་རྒྱུ་མཚན་ཁྱད་པར་ཅན་ཡོད་དེ། དགོས་
པ་ཡོད་པ་གང་ཞིག རྒྱུ་མཚན་ཁྱད་པར་ཅན་ཡང་ཡོད་པའི་ཕྱིར། དང་
པོ་དེར་ཐལ། ཡི་གེའི་སྦྱོར་བ་ལེགས་པར་ཤེས་ན་དེ་ལ་བརྟེན་ནས་བསླབ་
པ་ཐེག་པ་གསུམ་དང་། རིག་བྱེད་བཞི་དང་མིང་ཚིག་བརྗོད་པ་སོགས་ཤེས་
ནུས་པའི་དགོས་པ་ཡོད་པའི་ཕྱིར། ཕྱི་མ་དེར་ཐལ། ཡི་གེའི་སྦྱོར་བ་
བསླབ་པ་གསུམ་དང་། རིག་བྱེད་བཞི་དང་། མིང་ཚིག་བརྗོད་པ་སོགས་
ཀྱི་གཞིའམ་རྒྱུ་ཡིན་པའི་རྒྱུ་མཚན་གྱིས་ཡིན་པའི་ཕྱིར། ཡི་གེའི་སྦྱོར་བ་
ཆོས་ཅན། ཁྱོད་བསླབ་པ་གསུམ་གྱི་གཞིའམ་རྒྱུ་ཡིན་ཏེ། བསླབ་པ་གསུམ་
ཤེས་པ་ལ་དེ་སྟོན་པའི་བཀའ་བསྟན་སོགས་ལེགས་པར་ཁོང་དུ་ཆུད་དགོས་
ཤིང་བཀའ་བསྟན་དེ་དག་ཀྱང་ཡི་གེའི་སྦྱོར་བ་ལས་བྱུང་བའི་མིང་ཚིག་བརྗོད་
པ་ལ་བརྟེན་ནས་རང་གི་བསྟན་བྱའི་དོན་སྟོན་དགོས་པས། མཐར་གཏུགས་
ན་ཡི་གེའི་སྦྱོར་བ་ཉིད་ལས་བརྩམས་ནས་དེ་དག་ཀུན་ཁོང་དུ་ཆུད་པར་བྱ་
དགོས་པའི་ཕྱིར་རོ། དེ ས་གཞན་རྣམས་ལ་ཡང་རིགས་འགྲེ།
གཉིས་པ་སྒོ་དེ་དང་ལྡན་པའི་བསྟན་བཅོས་དངོས་འཆད་པ་ལ་ཡི་
23



དངོས་གཞིའི་སློབ་དེབ་རིག་པའི་ཉིན་བྱེད།
གེའི་སྦྱོར་བ་དང་། ཚིགས་བཅད་འགྲོལ་བའི་མན་ངག་བཤད་པ་ལ་གཉིས་
དང་པོ་ལ། ཡི་གེའི་སྦྱོར་བའི་གཞི་ཡི་གེའི་རྣམ་གཞག་དང་། ཡི་
གེའི་སྦྱོར་བ་དངོས་ཀྱིས་མིང་ཚིག་གི་འཇུག་པ་བསྟན་པ་གཉིས་སོ། །དང་
པོ་ལ། དབྱེ་བའི་སྒོ་ནས་ངོ་བོ་ངོས་བཟུང་བ་དང་། སྔོན་རྗེས་སུ་འཇུག་
པ་དང་མི་འཇུག་པའི་ཁྱད་པར་བསྟན་པ་གཉིས་སོ། །དང་པོ་ལ་ཡང་། རྩ་
བའི་དབྱེ་བ་དང་། ཡན་ལག་གི་དབྱེ་བ་གཉིས་ལས།
དང་པོ་རྩ་བའི་དབྱེ་བ་ནི། །
རྩ་བར། ཡི་གེ་ཨཱ་ལི་ཀཱ་ལི་གཉིས། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ཤེས་བྱ་ཆོས་ཅན། བོད་ཀྱི་ཡི་གེ་ལ་གཉིས་སུ་དབྱེ་རིགས་ཏེ། ཨཱ་
ལི་སྟེ་ཨ་ཕྲེང་དབྱངས་ཀྱི་ཡི་གེ་དང་། ཀཱ་ལི་སྟེ་ཀ་ཕྲེང་གསལ་བྱེད་གཉིས་
སུ་དབྱེར་ཡོད་པའི་ཕྱིར། ང་རོའི་རྣམ་པ་ཅན་གྱི་ཆ་ནས་བཞག་པའི་ཡི་
གེ་དང་། རང་གྲོགས་དབྱངས་དང་སྦྱར་བ་ལས་རང་གི་བརྗོད་དོན་གསལ་
བར་བྱེད་པའི་ཆ་ནས་བཞག་པའི་ཡི་གེ་གཉིས་རེ་རེ་ནས་ཆོས་ཅན། རིམ་
པ་བཞིན་དབྱངས་དང་གསལ་བྱེད་སོ་སོའི་མཚན་ཉིད་ཡིན་ཏེ། དེའི་འཇོག་
བྱེད་ཡིན་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། ཡི་གེ་ཡིན་ན། དབྱངས་དང་གསལ་བྱེད་གང་རུང་
24



སུམ་ཅུ་པའི་སྐོར།
ཡིན་པས་ཁྱབ་ཟེར་ན། སྤྲིན་དང་། འབྲུག་སྒྲ་དང་། གློག་བཅས་ཀྱི་
མིང་སྟོན་པའི་ཡི་གེ་རེ་རེ་ནས་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དབྱངས་གསལ་དུ་མ་ཚོགས་པའི་ཡི་
གེ་ཡིན་པའི་ཕྱིར། མ་གྲུབ་ན། དབྱངས་གསལ་དུ་མ་ཚོགས་པའི་ཡི་གེ་
མེད་པར་ཐལ་ལོ། །མ་ཁྱབ་ན། དེ་ལ་ཁྱབ་པ་ཡོད་པར་ཐལ། རིགས་དུ་
མ་འདུས་པའི་མི་ཡིན་ན། མི་ཡིན་པས་ཁྱབ་པ་གང་ཞིག་མཚུངས་པའི་
ཕྱིར། རྩ་བར་འདོད་ན། དེ་ཆོས་ཅན། དབྱངས་དང་གསལ་བྱེད་གང་
རུང་མ་ཡིན་པར་ཐལ། དབྱངས་མ་ཡིན་པ་གང་ཞིག གསལ་བྱེད་མ་
ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེར་ཐལ། དབྱངས་
བཞི་པོ་གང་རུང་མ་ཡིན་པའི་ཕྱིར། གཉིས་པ་མ་གྲུབ་ན། དེ་ཆོས་ཅན།
དེར་ཐལ། གསལ་བྱེད་སུམ་ཅུ་པོ་གང་རུང་མ་ཡིན་པའི་ཕྱིར། རྟགས་སླ།
རང་ལུགས། བོད་ཡིག་འདིར་གསལ་བྱེད་སུམ་ཅུ་དང་། དབྱངས་
བཞི་ཁོ་ནར་གྲངས་ངེས་བྱས་པར། དེ་ལ་ཁ་ཅིག་ན་རེ། དེ་མི་འཐད་པར་
ཐལ། དབྱངས་ལྔ་དང་གསལ་བྱེད་ཉེར་དགུའི་དབྱེ་བ་འཐད་པའི་ཕྱིར།
མ་གྲུབ་ན། ཤེས་བྱ་ཆོས་ཅན། རྟགས་དེ ར་ཐལ། ས་སྐྱ་པཎྜིཏའི་བསྟན་
བཅོས་མཁས་པའི་ཁ་རྒྱན་ལས། དེ་ལ་དང་པོར་དབྱངས་རྣམས་ནི་ལྔའོ། །
ཨ་ཡིག་བོར་བ་རྣམས་ནི་འདིར་ཡན་ལག་གོ །ཀ་ལ་སོགས་པ་རྣམས་ནི་
གསལ་བྱེད་རྣམས་སོ། །བཞི་བཞི་པའི་སྡེ་བ་ནི་བདུན་ནོ། །ཧ་ནི་མཐར་
གནས་པའོ། །ཞེས་གསུངས་པའི་ཕྱིར་ཞེ་ན། མ་ཁྱབ་སྟེ། དེ་ནི་ཀ་ནས་
ཏ་ཡི་བར་ཕ་ཡིག་གི་གསལ་བྱེད་ཉེར་དགུ་དང་། ཨ་ཡིག་དབྱངས་དངོས་



དངོས་གཞིའི་སློབ་དེབ་རིག་པའི་ཉིན་བྱེད།
དང་གི་གུ་སོགས་བཞི་དེའི་ཡན་ལག་ཏུ་བཤད་པའི་ལུགས་ཙམ་ཡིན་པའི་
ཕྱིར། དེ་ལྟར་མ་ཡིན་ན། རྩ་བར། དེ་ལ་རྗེས་འཇུག་བཅུ་ཡིན་ཏེ། །དེ་
ལས་ལྔ་ནི་སྔོན་དུའང་འཇུག །མི་འཇུག་པ་ནི་ཉི་ཤུའོ། །ཞེས་རྗེས་འཇུག་
བཅུ་དབྱུང་བའི་ལྷག་མ་མིང་གཞི་རྐྱང་པ་ཉི་ཤུ་དངོས་སུ་གསུངས་པ་མི་
འཐད་པར་ཐལ། དམ་བཅའ་དེའི་ཕྱིར། འདོད་ན། འོག་ནས་འབྱུང་
བའི། ཕོ་ཡི་ཡི་གེ་འབའ་ཞིག་ལ། །ཞེས་སོགས་ཀྱང་མི་འཐད་པར་ཐལ།
འདོད་པའི་ཕྱིར། འདོད་མི་ནུས་ཏེ། འགྲེལ་ཆེན་མུ་ཏིག་ཕྲེང་མཛེས་
ལས། དེ་ལས་གངས་རིའི་ཁྲོད་འདིར་འཇེབས་པར་བརྩི་བའི་སྐད་ལ་ཡོངས་
སུ་གྲགས་ཤིང་ཉེ་བར་མཁོ་བ་ནི། ཨཱ་ལིའི་བྱ་བ་གསལ་བར་མཚོན་པར་
བྱེད་པའི་ཡི་གེ་ཨི་ཨུ་ཨེ་ཨོ་བཞི་དང་། ཀཱ་ལི་མཚོན་པར་བྱེད་པ། ཀ་ཁ་ག་
ང་༑ ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་
ཤ་ས། ཧ་ཨ། སྟེ་སུམ་ཅུ་ཐམ་པ་ཡོད་དོ། །ཞེས་གསུངས་པའི་ཕྱིར།
ཁ་ཅིག་ན་རེ། ཡི་གེ་ཡིན་ན། གཟུགས་ཀྱི་སྐྱེ་མཆེད་ཡིན་པས་
ཁྱབ་ཟེར་ན། ཀ་སོགས་གསལ་བྱེད་སུམ་ཅུ་ཐམ་པ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེ ར་ཐལ། གསལ་བྱེད་ཡིན་པའི་
ཕྱིར། རྟོགས་སླ། མ་ཁྱབ་ན། དེ་ལ་ཁྱབ་པ་ཡོད་པར་ཐལ། ཡི་གེ་ལ་
དབྱངས་དང་གསལ་བྱེད་ཀྱི་དབྱེ་བ་ཡོད་པའི་ཕྱིར། རྩ་བར་འདོད་ན། དེ་
ཆོས་ཅན། གཟུགས་ཀྱི་སྐྱེ་མཆེད་མ་ཡིན་པར་ཐལ། སྒྲའི་སྐྱེ་མཆེད་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྒྲ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། སྐད་ཀྱི་གདངས་ཡིན་པའི་ཕྱིར།
26



སུམ་ཅུ་པའི་སྐོར།
མ་གྲུབ་ན། དེ་ཆོས་ཅན། དེར་ཐལ། ཡི་གེ་ཡིན་པའི་ཕྱིར། རྟགས་
བསྒྲུབས་ཟིན། མ་ཁྱབ་ན། དེ་ལ་ཁྱབ་པ་ཡོད་པར་ཐལ། རེ་རེ ས་དོན་
མི་སྟོན་ཀྱང་། དོན་སྟོན་པའི་སྒྲའི་རྩོམ་བྱེད་དུ་གྱུར་པའི་གདངས། ཡི་
གེའི་མཚན་ཉིད་ཡིན་པའི་ཕྱིར། མ་གྲུབ་ན། དེར་ཐལ། སྡེ་བདུན་ཡིད་
ཀྱི་མུན་སེལ་ལས། ཡི་གེའི་མཚན་ཉིད། རེ་རེས་དོན་མི་སྟོན་ཀྱང་། དོན་
སྟོན་པའི་སྒྲའི་རྩོམ་བྱེད་དུ་གྱུར་པའི་གདངས། ཞེས་དང་། མཁས་འཇུག་
ལས། ཡི་གེའི་མཚན་ཉིད། སྒྲ་གང་ཞིག འབྲུར་ཆགས་པའོ། །ཞེས་
གསུངས་པའི་ཕྱིར།
ཁ་ཅིག་ན་རེ། ཡི་གེ་ཡིན་ན། ཁྱོད་ཀྱི་རྒྱུར་གྱུར་པའི་ཀུན་སློང་
དང་རྣམ་རྟོག་གི་རྒྱུ་བ་སྔོན་དུ་སོང་བས་ཁྱབ་སྟེ། དཔང་ལོས། རྣམ་རྟོག་
དབང་གིས་རླུང་གཡོས་ཤིང་། །དེ་ཡིས་གནས་དང་བྱེད་པ་དང་། །རྩོལ་
བ་བསྐྱེད་དང་དབུགས་དབྱུང་དང་། །ལྷན་ཅིག་ཡི་གེའི་གདངས་རྣམས་
སྐྱེ༑ ༑ཞེས་གསུངས་པའི་ཕྱིར་ཟེར། འོ་ན། ཡི་གེ་ཡིན་ན། ཁྱོད་ཀྱི་
རྒྱུར་གྱུར་པའི་རྣམ་རྟོག་སྔོན་དུ་སོང་བས་ཁྱབ་པར་ཐལ། རྩ་བའི་དམ་
བཅའ་དེའི་ཕྱིར། འདོད་ན། སངས་རྒྱས་བཅོམ་ལྡན་འདས་ཀྱི་གསུང་
དུ་གྱུར་པའི་ཤེར་ཕྱིན་ཡི་གེ་གཅིག་མ་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེ་དང་གཅིག་ཡིན་པའི་
ཕྱིར། རྩ་བར་ཁྱོད་ཀྱི་རྒྱུར་གྱུར་པའི་རྣམ་རྟོག་སྔོན་དུ་སོང་བར་འདོད་
ན༑ དེ་ཆོས་ཅན། ཁྱོད་ཀྱི་རྒྱུར་གྱུར་པའི་རྣམ་རྟོག་སྔོན་དུ་མ་སོང་བར་
ཐལ། ཁྱོད་གསུང་བ་པོའི་རྒྱུད་ལ་རྣམ་རྟོག་གི་རྒྱུ་བ་མེད་པའི་ཕྱིར། མ་
27



།
།
དངོས་གཞིའི་སློབ་དེབ་རིག་པའི་ཉིན་བྱེད།
གྲུབ་ན། དེ་ཆོས་ཅན། དེ ར་ཐལ། ཁྱོད་གསུང་བ་པོ་སངས་རྒྱས་ཡིན་
པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སངས་རྒྱས་ཡིན་
ན༑ ཁྱོད་ཀྱི་རྒྱུད་ལ་རྣམ་རྟོག་མེད་པས་ཁྱབ་པའི་ཕྱིར། མ་གྲུབ་ན། དེར་
ཐལ། དེ་ཡིན་ན། འདུས་མ་བྱས་སོགས་ཡོན་ཏན་བརྒྱད་དང་ལྡན་པས་
ཁྱབ་པའི་ཕྱི ར། མ་གྲུབ་ན། དེ ར་ཐལ། འདུས་མ་བྱས་སོགས་ཡོན་
ཏན་བརྒྱད་དང་ལྡན་པའི་སྐྱབས་གནས་མཐར་ཐུག་དེ། སངས་རྒྱས་དཀོན་
མཆོག་གི་མཚན་ཉིད་ཡིན་པའི་ཕྱིར། མ་གྲུབ་ན། དེ ར་ཐལ། རྒྱུད་
བླ་མ་ལས། འདུས་མ་བྱས་སོགས་ལྷ ན་གྱིས་གྲུབ། །ཅེས་སོགས་
གསུངས་པའི་ཕྱིར། །
གཉིས་པ་ཡན་ལག་གི་དབྱེ་བ་ནི།
རྩ་བར། ཨཱ་ལི་གསལ་བྱེད་ཨི་སོགས་བཞི། །
ཀཱ་ལི་སུམ་ཅུ་ཐམ་པ་འོ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
དབྱངས་ཀྱི་བྱ་བ་གསལ་བར་བྱེད་པའི་ཨཱ་ལི་སྟེ་ཨ་ཕྲེང་ཆོས་ཅན།
ཁྱོད་ཀྱི་སྡེ་ཚན་ལ་བཞིར་གྲངས་ངེས་ཏེ། ཨི་ལ་སོགས་པ་ཨུ་ཨེ་ཨོ་བཞི་
ཡོད་པས་དེར་ངེས་པའི་ཕྱིར། ཀཱ་ལི་སྟེ་རིགས་མཐུན་ཚོགས་པར་བྱས་
པའི་གསལ་བྱེད་ཀ་ཕྲེང་ཆོས་ཅན། ཁྱོད་ལ་སུམ་ཅུར་གྲངས་ངེས་ཏེ། ཀ་
ཁ་ག་ང་། ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ།
ར་ལ་ཤ་ས། ཧ་ཨ། བཅས་སུམ་ཅུ་ཡོད་པས་དེར་ངེས་པའི་ཕྱིར།



སུམ་ཅུ་པའི་སྐོར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། དབྱངས་ཀྱི་བྱ་བ་གསལ་བར་བྱེད་པའི་དབྱངས་
ཡིག་ལ་ཨི་ཕྲེང་ཞེས་བསྙད་རིགས་པ་ལས། ཨཱ་ལི་སྟེ་ཨ་ཕྲེང་ཞེས་བསྙད་
མི་རིགས་པར་ཐལ། བོད་འདིར་ཨི་ཕྲེང་ལས་ཨ་ཕྲེང་དངོས་སུ་མེད་པའི་
ཕྱིར་ཟེར་ན། མ་ཁྱབ་སྟེ། ཨ་ཕྲེང་དངོས་སུ་མེད་ཀྱང་ཨི་ཡིག་སོགས་
ཨ་ཕྲེང་ལས་ཕྱུངས་ཤིང་དེ་དང་ཆ་མཐུན་པས་ཨཱ་ལི་ཞེས་གདགས་རུང་
བར་མཚོན་ཞིང་གོ་ནུས་པའི་སྒོ་ནས་ཡིན་པའི་ཕྱིར།
ཡང་ཁ་ཅིག་ན་རེ། གསལ་བྱེད་ལ་ཡང་སུམ་ཅུར་གྲངས་ངེས་པ་
མི་འཐད་པར་ཐལ། ཨ་ཡིག་གསལ་བྱེད་མ་ཡིན་པའི་ཕྱིར། དེར་ཐལ།
དེ་དབྱངས་ཡིག་ཡིན་པའི་ཕྱིར་ཏེ། ཨ་ཡིག་གིས་ཨཱ་ལིའི་བྱ་བ་གསལ་བར་
བྱེད་ནུས་པའི་ཕྱིར། དེར་ཐལ། ཀ་ལྟ་བུ་སྲོག་མེད་རྐྱང་པར་བརྗོད་དུ་
མི་བཏུབ་པས་ཨ་ཡིག་ལྟ་བུ་སྲོག་ལ་ཞུགས་ནས་རང་གི་སྒྲའི་ང་རོ་འདོན་
པའི་ཕྱིར་ཏེ། ག་ལྟ་བུ་ལ་ཨོ་ཡིག་སྲོག་ཏུ་ཞུགས་ནས་གོ་ཞེས་བརྗོད་པ་གང་
ཞིག་མཚུངས་པའི་ཕྱིར། དེ་ཡང་ཡིན་ཏེ། དེ་ལ་ཨཱ་ལི་བཞི་པ་སྦྱར། །ཞེས་
གསུངས་པའི་ཕྱིར་ཟེར་ན། འོ་ན། ཁྱོད་མིང་ཚིག་གང་ཞིག ཁྱོད་ལ་
ཨཱ་ལི་སྲོག་ཞུགས་སུ་མེད་ན་བརྗོད་དུ་མི་བཏུབ་པས་ཁྱབ་པར་ཐལ། ཁྱེད་
ཀྱི་འདོད་པ་དེའི་ཕྱིར། འདོད་ན། སངས་རྒྱས་ཞེས་པའི་མཚན་འདི་
ཆོས་ཅན། མདུན་གྱི་དམ་བཅའ་བའི་ངག་ནས་བརྗོད་དུ་མི་བཏུབ་པར་ཐལ།
དེ་ལ་ཨི་སོགས་གང་ཡང་སྲོག་ཏུ་མ་ཞུགས་པའི་ཕྱིར། གཞན་ཡང་། གསལ་
བྱེད་རྐྱང་པ་དང་མགོ་ཅན་འདོགས་ཅན་སོགས་གང་ཡང་མདུན་གྱི་དམ་



དངོས་གཞིའི་སློབ་དེབ་རིག་པའི་ཉིན་བྱེད།
བཅའ་བའི་ངག་ནས་བརྗོད་དུ་མི་བཏུབ་པར་ཐལ། དེ་དག་ལ་ཨི་སོགས་
གང་ཡང་སྲོག་ཏུ་མ་ཞུགས་པའི་ཕྱིར། ཨ་ཡིག་སྲོག་ཞུགས་སུ་འདོད་པས་
སྐྱོན་མེད་ཟེར་ན། སློབ་དཔོན་ཉིད་ཀྱི་རྩ་བ་དང་འགལ་ཞིང་གོང་གི་ལུང་
གི་དོན་ཡང་ཨཱ་ལི་བཞི་པ་སྟེ་རྣ་རུ་སྦྱོར་དགོས་པར་གསུངས་པ་ལས་སྲོག་
ཡིག་ཅིག་ཁྱེད་མ་གཏོགས་སུས་ཀྱང་མ་འགྲེལ་པའི་ཕྱིར། བོད་འདིར་ཡང་
ལེགས་ལྟ་བུ་ལ་མཚོན་ན་ལ་ཡིག་ཨེ་ཞུགས་ཀྱི་རྗེས་སུ་ག་ས་སྲོག་མེད་སྦྱར་
བ་སོགས་འགའ་ཞིག་ལ་རིགས་འགྲེ་ནུས་པ་ལས་ཐམས་ཅད་ལ་བྱ་དཀའ་
ཞིང་དགོས་པ་ཡང་ཆེར་མེད་པས་སློབ་དཔོན་ཉིད་ཀྱིས་སྲོག་ཅན་སྲོག་མེད་
ཀྱི་རྣམ་གཞག་མ་མཛད་པས་ཨ་ཡིག་གིས་ཨཱ་ལིའི་བྱ་བ་གསལ་བར་བྱེད་
མི་ནུས་པས་ཀཱ་ལིའི་སྡེ་ཚན་དུ་འདྲེན་པར་མཛད་པའི་ཕྱིར་རོ། །
གཉིས་པ། སྔོན་རྗེས་སུ་འཇུག་པ་དང་མི་འཇུག་པའི་ཁྱད་པར་ལ། མདོར་
བསྟན་པ་དང་། རྒྱས་པར་བཤད་པ་གཉིས་ལས། །
དང་པོ་ནི།
རྩ་བར། དེ་ལས་རྗེས་འཇུག་བཅུ་ཡིན་ཏེ། །
དེ་ལས་ལྔ་ནི་སྔོན་དུའང་འཇུག །
མི་འཇུག་པ་ནི་ཉི་ཤུའོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ཡི་གེ་སྦྱོར་བའི་གཞི་ཡི་གེའི་རྣམ་གཞག་བཤད་པ་ལས། སྔོན་རྗེས་
སུ་འཇུག་པ་དང་མི་འཇུག་པའི་ཁྱད་པར་བསྟན་པ་ཆོས་ཅན། ཁྱོད་ལ་མདོར་
-
，
་
།



སུམ་ཅུ་པའི་སྐོར།
བསྟན་པ་དང་། རྒྱས་པར་བཤད་པའི་ཚུལ་གཉིས་ལས་དང་པོ་ཡོད་དེ། རྩ་
བའི་ཚིག་ཟིན་ལྟར་ཀཱ་ལི་སུམ་ཅུ་པོ་དེ་ལས་རྗེས་སུ་འཇུག་པའི་ཡི་གེ་བཅུ་
ཕྱུངས་ཤིང་། རྗེས་འཇུག་བཅུ་པོ་དེ་ལས་ལྔ་ནི་སྔོན་དུའང་འཇུག་པའི་
ཡི་གེ་ཡིན་པ་དང་། དེའི་ལྷག་མ་ཡི་གེ་ཉི་ཤུ་བོ་སྔོན་རྗེས་གང་ལའང་འཇུག་
པ་མ་ཡིན་ཞེས་བསྟན་པ་དེ་ཡིན་པའི་ཕྱིར། །
གཉིས་པ་མཐའ་དཔྱད་པ་ལ། །
ཁ་ཅིག་ན་རེ། རྗེས་འཇུག་བཅུ་པོ་གང་རུང་ཡིན་ན། སྔོན་འཇུག་
ལྔ་པོ་གང་རུང་ཡིན་པས་ཁྱབ་ཟེར་ན། རྗེས་འཇུག་བཅུའི་ནང་ཚན་དུ་གྱུར་
པའི་ར་ཡིག་ཆོས་ཅན། སྔོན་འཇུག་ལྔ་པོ་གང་རུང་ཡིན་པར་ཐལ། རྗེས་
འཇུག་བཅུ་པོ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མིང་གཞིའི་རྗེས་སུ་འཇུག་པའི་ཡི་གེ་ག་ང་ད་ན་བ་མ་འ་ར་ལ་ས་
བཅས་བཅུ་པོའི་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མིང་གཞི་གང་ཡང་རུང་བའི་རྗེས་སུ་འཇུག་པའི་རྗེས་འཇུག་གང་
ཞིག རྗེས་འཇུག་བཅུ་པོའི་ནང་ཚན་དུ་གྱུར་པའི་བརྒྱད་པ་ར་ཡིག་དང་
གཅིག་ཡིན་པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། དེར་
ཐལ། མིང་གཞི་གང་ཡང་རུང་བའི་རྗེས་སུ་ཞུགས་པ་ཡོད་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དཔེར་ན། དར་ལྟ་བུ་མིང་གཞི་ད་
ཡིག་ལ་རྗེས་འཇུག་ར་ཞུགས་པ་ཡིན་པའི་ཕྱིར། རྟགས་གཉིས་པ་མ་གྲུབ་
ན༑ རྗེས་འཇུག་བཅུ་པོའི་ནང་ཚན་དུ་གྱུར་པའི་ར་ཡིག་ཆོས་ཅན། ཁྱོད་
ཁྱོད་དང་གཅིག་ཡིན་པར་ཐལ། ཁྱོད་གཞི་གྲུབ་པའི་ཕྱིར། རྩ་བར་འདོད་
31
HC



དངོས་གཞིའི་སློབ་དེབ་རིག་པའི་ཉིན་བྱེད།
ན༑ རྗེས་འཇུག་བཅུ་པོའི་ནང་ཚན་དུ་གྱུར་པའི་ར་ཡིག་ཆོས་ཅན། སྔོན་
འཇུག་ལྔ་པོ་གང་རུང་མ་ཡིན་པར་ཐལ། མིང་གཞིའི་སྔོན་དུ་འཇུག་པའི་
ཡི་གེ་ག་ད་བ་མ་འ་བཅས་ལྔ་པོའི་གང་རུང་མ་ཡིན་པ་གང་ཞིག ར་ཡིག་
དེ་ཉིད་མིང་གཞི་གང་ཡང་རུང་བའི་སྔོན་དུ་ཞུགས་ནས་སྔོན་འཇུག་གི་བྱ་
བ་བྱས་པ་མེད་པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། དེར་
ཐལ། མིང་གཞིའི་སྔོན་དུ་འཇུག་པའི་ཡི་གེ་དང་པོ་གཉིས་གང་རུང་དང་།
ཕྱི་མ་གསུམ་གང་རུང་གང་ཡང་མ་ཡིན་པའི་ཕྱིར། རྟགས་གཉིས་པ་མ་
གྲུབ་ན། དེ་ཆོས་ཅན། དེར་ཐལ། ལ་ཡིག་སྔོན་དུ་ཞུགས་ནས་སྔོན་
འཇུག་གི་བྱ་བ་བྱས་ཏེ་གཏམ་བཤད་པ་མེད་པ་གང་ཞིག རྒྱུ་མཚན་རྣམ་
པ་ཀུན་ཏུ་མཚུངས་པའི་ཕྱིར། རྟགས་རེ་རེ་ནས་བསྒྲུབ་སླའོ། །
ཡང་ཁ་ཅིག་ན། སྔོན་འཇུག་ཡིན་ན། རྗེས་འཇུག་མ་ཡིན་པས་
ཁྱབ་ཟེར་ན། ག་ད་འ་གསུམ་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། དེ་རྣམས་རེ་རེ་ནས་མིང་གཞི་གང་ཡང་
རུང་བའི་སྔོན་དུ་འཇུག་པའི་སྔོན་འཇུག་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། མིང་གཞི་གང་ཡང་རུང་བའི་སྔོན་དུ་ཞུགས་ནས་
དོན་སྟོན་པ་ཡོད་པའི་ཕྱིར་ཏེ། དཔེར་ན། གཏེར། དགའ། འགྲུབ་ལྟ་
བུ༑ སྔོན་འཇུག་ག་ད་འ་གསུམ་མིང་གཞི་ག་ཏ་སོགས་ལ་ཞུགས་ནས་དོན་
གང་ཡང་རུང་བ་བསྟན་པ་ཡིན་པའི་ཕྱིར། རྩ་བར་འདོད་ན། ག་ད་འ་
གསུམ་ཆོས་ཅན། རྗེས་འཇུག་ཡིན་པར་ཐལ། དེ་རྣམས་རེ་རེ་ནས་མིང་
གཞིའི་སྔོན་དུ་འཇུག་པ་ལྟར་མིང་གཞིའི་རྗེས་སུའང་འཇུག་པའི་ཕྱིར། མ་
32



སུམ་ཅུ་པའི་སྐོར།
གྲུབ་ན། དེ་ཆོས་ཅན། དེར་ཐལ། དཔེར་ན། དག དད། དགའ་ལྟ་
བུའི་རྗེས་འཇུག་རྣམས་མིང་གཞི་ག་ད་སོགས་ལ་ཞུགས་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། དེ་ལྟར་ཞུགས་ནས་དོན་གང་ཡང་
རུང་བ་སྟོན་པས་ཆོས་ཅན་དེ་ལ་རྗེས་འཇུག་ཅེས་བསྟན་པའི་ཕྱིར།།
གཞན་ཡང༌། ཁ་ཅིག་ན་རེ། ཡི་གེ་ཡིན་ན། སྔོན་འཇུག་དང་
རྗེས་འཇུག་གང་རུང་ཡིན་པས་ཁྱབ་ཟེར་ན། ཅ་ཆ་ཇ་གསུམ་ཆོས་ཅན།
དེ ར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གསལ་
བྱེད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དབྱངས་
དང་གསལ་བྱེད་གཉིས་གང་རུང་གང་ཞིག དབྱངས་མ་ཡིན་པའི་ཕྱིར།
མ་ཁྱབ་ན། ཁྱབ་པ་ཡོད་པར་ཐལ། ཡི་གེ་ལ་དབྱངས་དང་གསལ་བྱེད་
གཉིས་སུ་གྲངས་ངེས་པའི་ཕྱིར། མ་གྲུབ་ན། དེར་ཐལ། རྩ་བར། ཡི་
གེ་ཨཱ་ལི་ཀཱ་ལི་གཉིས། །ཞེས་གསུངས་པའི་ཕྱིར། རྩ་བར་འདོད་ན། ཅ་
ཆ་ཇ་གསུམ་ཆོས་ཅན། སྔོན་འཇུག་དང་རྗེས་འཇུག་གང་རུང་མ་ཡིན་
པར་ཐལ། མིང་གཞི་གང་ཡང་རུང་བའི་སྔོན་དང་རྗེས་སུ་འཇུག་པའི་ཡི་
གེ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལྟར་མི་
འཇུག་པའི་ཡི་གེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
རྩ་བར། མི་འཇུག་པ་ནི་ཉི་ཤུའོ། །ཞེས་པའི་སྔོན་རྗེས་གང་ལའང་མི་
འཇུག་པའི་ཡི་གེ་ཉི་ཤུ་བོ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། སྔོན་འཇུག་དང་རྗེས་འཇུག་གཉིས་འཇུག་ཚུལ་ལྟར་
ཞུགས་ནས་དོན་སྟོན་པ་མེད་པའི་ཕྱིར། མ་གྲུབ་ན། དེ་ཆོས་ཅན། དེར་



དངོས་གཞིའི་སློབ་དེབ་རིག་པའི་ཉིན་བྱེད།
ཐལ། ཅ་སོགས་ཚུལ་དེ་ལྟར་ཞུགས་ནས་དོན་སྟོན་པ་དང་། ཀ་ཁ་སངས་
རྒྱས་པ་གཉིས་མེད་མཚུངས་ཡིན་པའི་ཕྱིར།
གཉིས་པ་རྒྱས་པར་འཆད་པ་ལ། ཐོག་མར་སྡེ་ཚན་དབྱེ་བའི་ཕྱིར།
རྩ་བར། ཀཱ་ལི་ཕྱེད་དང་བརྒྱད་སྡེ་ནི། །
བཞི་བཞི་དག་ཏུ་ཕྱེ་བ་ལས། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ཀཱ་ལི་སྟེ་གསལ་བྱེད་སུམ་ཅུ་པོ་ཆོས་ཅན། སྡེ་ཚན་ཕྱེད་རྩིས་པས་
སྡེ་ཚན་བརྒྱད་དུ་དབྱེ་བ་ཡིན་ཏེ། བཞི་ཚན་བདུན་དང་གཉིས་ཚན་གཅིག་
བཅས་སུ་ཡོད་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། ཨཱ་ལི་ཀཱ་ལི་གཉིས་སུ་ཕྱེ་བའི་ཀཱ་ལི་ཡིན་ན། གསལ་
བྱེད་ཡིན་པས་ཁྱབ་ཟེར་ན། ཨ་ཡིག་ཆོས་ཅན། དེ ར་ཐལ། དེའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཀཱ་ལི་སུམ་ཅུ་པོ་གང་རུང་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཨཱ་ལི་གསལ་བྱེད་ཨི་
སོགས་བཞི། །ཀཱ་ལི་སུམ་ཅུ་ཐམ་པ་འོ། །ཞེས་པའི་སྐབས་ནས་བསྟན་
པའི་ཀཱ་ལི་ཡིན་པའི་ཕྱིར། མ་གྲུབ་ན། དེའི་སྐབས་ནས་བསྟན་པའི་ཀཱ་
ལི་སུམ་ཅུ་མེད་པར་ཐལ་ལོ། །རྩ་བར་འདོད་ན། དེ་ཆོས་ཅན། གསལ་
བྱེད་མ་ཡིན་པར་ཐལ། དབྱངས་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། དབྱངས་ལྔ་དང་གསལ་བྱེད་ཉེར་དགུར་གྲངས་ངེས་



སུམ་ཅུ་པའི་སྐོར།
པ་གང་ཞིག དེ་ལྟར་ངེས་ན། ཁྱོད་དབྱངས་ཡིག་ལས་འོས་མེད་པའི་
ཕྱིར། རྟགས་དང་པོ་མ་གྲུབ་ན། ཤེས་བྱ་ཆོས་ཅན། དང་པོ་དེར་ཐལ།
ས་པཎ་གྱིས་མཛད་པའི་མཁས་པའི་ཁ་རྒྱན་ལས། བོད་ཀྱི་དབང་དུ་མཛད་
དེ་དབྱངས་རྣམས་ནི་ལྔའོ། །གསལ་བྱེད་ནི་ཉི་ཤུ་རྩ་དགུའོ། །ཞེས་གསུངས་
པའི་ཕྱིར་ཞེ་ན། དཔྱད་པར་བྱའོ། ། །
དེ་ཉིད་ལས་རྗེས་འཇུག་དབྱུང་བའི་ཕྱིར།།
རྩ་བར། དང་པོ་གསུམ་པ་བཞི་པ་ཡི། །
མས་གཉིས་དྲུག་པའི་གསུམ་པ་དང་། །
བདུན་པ་ལ་ནི་ཤ་མ་གཏོགས། །
རྗེས་འཇུག་ཡི་གེ་བཅུ་རུ་འདོད། །
ཅེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
ག་ང་ད་ན་བ་མ་འ་ར་ལ་ས་བཅས་བཅུ་པོ་ཆོས་ཅན། ཁྱོད་རྗེས་འཇུག་
ཡི་གེ་བཅུ་པོ་ཡིན་ཏེ། མིང་གཞིའི་ཡི་གེའི་རྗེས་སུ་འཇུག་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྡེ་བ་དང་པོའི་མས་མ་གཉིས་པོའི་གང་རུང་ཡིན་
ན༑ མིང་གཞིའི་རྗེས་སུ་ཞུགས་པའི་ཡི་གེ་ཡིན་པས་ཁྱབ་ཟེར་ན། གངས་
ཞེས་པའི་སྐབས་ཀྱི་ག་ཡིག་ཆོས་ཅན། མིང་གཞིའི་རྗེས་སུ་ཞུགས་པའི་
ཡི་གེ་ཡིན་པར་ཐལ། སྡེ་བ་དང་པོའི་མས་མ་གཉིས་པོའི་གང་རུང་ཡིན་
པའི་ཕྱིར། འདོད་ན། དེ་ཆོས་ཅན། ཁྱོད་གང་ལ་ཞུགས་སའི་མིང་གཞི་



དངོས་གཞིའི་སློབ་དེབ་རིག་པའི་ཉིན་བྱེད། །
ཡོད་པར་ཐལ། འདོད་པ་དེའི་ཕྱིར། འདོད་ན། ཁྱོད་ཁྱོད་རང་གི་རྗེས་
སུ་ཞུགས་པ་ཡོད་པར་ཐལ། ཁྱོད་གང་ལ་ཞུགས་སའི་མིང་གཞི་ཡང་ཁྱོད་
ལས་ལོགས་སུ་སྟོན་རྒྱུ་མེད་པའི་ཕྱིར། ལན་མེད་དོ། ། །
ཡང་ཁ་ཅིག རྗེས་འཇུག་ཡི་གེ་བཅུ་པོའི་གང་རུང་ཡིན་ན། རྗེས་
འཇུག་གི་བྱེ་བྲག་ཡིན་པས་ཁྱབ་ཟེར་ན། ག་ད་གཉིས་པོ་ཆོས་ཅན། རྗེས་
འཇུག་གི་བྱེ་བྲག་ཡིན་པར་ཐལ། རྗེས་འཇུག་ཡི་གེ་བཅུ་པོའི་གང་རུང་
ཡིན་པའི་ཕྱིར། འདོད་ན། ག་ད་གཉིས་པོ་རྗེས་འཇུག་ཡིན། ག་ད་གཉིས་
པོ་རྗེས་འཇུག་དང་བདག་གཅིག་ཏུ་འབྲེལ། ག་ད་གཉིས་པོ་མ་ཡིན་ཞིང་
རྗེས་འཇུག་ཀྱང་ཡིན་པའི་གཞི་མཐུན་དུ་མ་གྲུབ་པར་ཐལ། ཁྱོད་རྗེས་འཇུག་
གི་བྱེ་བྲག་ཡིན་པའི་ཕྱིར། འདོད་ན། དང་པོ་ག་ད་གཉིས་པོ་རྗེས་འཇུག་
ཡིན་པ་དེ་གྲུབ་པར་ཐལ། འདོད་པ་དེའི་ཕྱིར། འདོད་ན། ག་ད་གཉིས་
པོ་རྗེས་འཇུག་ཡིན་པར་ཐལ། འདོད་པ་དེའི་ཕྱིར། འདོད་ན། ག་ད་
གཉིས་པོ་མིང་གཞིའི་རྗེས་སུ་འཇུག་པ་ཡོད་པར་ཐལ། འདོད་པ་དེའི་ཕྱིར།
འདོད་ན། ག་ད་གཉིས་པོ་རྗེས་སུ་ཞུགས་ཡོད་པའི་མིང་གཞིའི་ཡི་གེ་དེ་
སྟོན་རྒྱུ་མེད་པའི་ཕྱིར།
ཡང་ཁ་ཅིག མིང་གཞིའི་ཡི་གེ་དང་རྗེས་འཇུག་གཉིས་ལ་མུ་བཞི་
ཡོད་ཟེར་ན། མི་འཐད་དེ། རྗེས་འཇུག་ཡིན་ན། མིང་གཞི་ཡིན་པས་
ཁྱབ་པའི་ཕྱིར།
དེ་ཉིད་ལས་སྔོན་འཇུག་དབྱུང་བའི་ཕྱིར།
རྩ་བར། རྗེས་འཇུག་ཡི་གེ་བཅུ་ཉིད་ལས། །



--
-
-
-
སུམ་ཅུ་པའི་སྐོར།
དང་པོ་གསུམ་པ་ལྔ་པ་དྲུག །
བདུན་པ་རྣམས་ནི་སྔོན་དུའང་འཇུག །
ཅེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
མིང་གཞིའི་སྔོན་དུ་འཇུག་པའི་སྔོན་འཇུག་ལྔ་སྟེ། ག་ད་བ་མ་
འ་རྣམས་ཆོས་ཅན། རྗེས་འཇུག་བཅུ་ལས་དབྱུང་བ་ཡིན་ཏེ། མིང་
གཞིའི་རྗེས་སུ་འཇུག་པའི་ཡི་གེ་ལ་གྲངས་བཅུར་ངེས་པ་ལས་དང་པོ་ག་
དང་གསུམ་པ་ད། ལྔ་པ་བ་དང་དྲུག་པ་མ། བདུན་པ་འ་བཅས་ལྔ་པོ་
དེ་དག་ནི་མིང་གཞིའི་རྗེས་སུ་འཇུག་པར་མ་ཟད། མིང་གཞིའི་སྔོན་
དུའང་འཇུག་པ་ཡིན་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྔོན་འཇུག་ལྔ་པོ་གང་རུང་ཡིན་ན། མིང་གཞིའི་
ཡི་གེ་ཐམས་ཅད་ཀྱི་སྔོན་དུ་འཇུག་པས་ཁྱབ་ཟེར་ན། སྔོན་འཇུག་བ་
དང་འ་གཉིས་ཆོས་ཅན། མིང་གཞིའི་ཡི་གེ་ཐམས་ཅད་ཀྱི་སྔོན་དུ་འཇུག་
པར་ཐལ། སྔོན་འཇུག་ལྔ་པོ་གང་རུང་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། མིང་གཞི་གང་ཡང་རུང་བའི་སྔོན་དུ་འཇུག་
པའི་ཡི་གེ་ག་ད་བ་མ་འ་རྣམས་གང་རུང་ཡིན་པའི་ཕྱིར། མ་གྲུབ་ན། དེ་
ཆོས་ཅན། རྗེས་འཇུག་བཅུ་ལས་མིང་གཞིའི་སྔོན་དུ་འཇུག་པའི་ཡི་
གེ་ལྔ་ཡོད་པ་གང་ཞིག དེ་ལས་གསུམ་པ་བ་དང་ལྔ་པ་འ་གཉིས་རེ་རེ་
ནས་ཡིན་པའི་ཕྱིར། རྟགས་གཉིས་ཀ་གྲུབ་སྟེ། རྩ་བར། རྗེས་འཇུག་
37



དངོས་གཞིའི་སློབ་དེ བ་རིག་པའི་ཉིན་བྱེད།
ཡི་གེ་བཅུ་ཉིད་ལས། །དང་པོ་གསུམ་པ་ལྔ་པ་དྲུག །བདུན་པ་རྣམས་
ནི་སྔོན་དུའང་འཇུག །ཅེས་པའི་བསྟན་དོན་གྲུབ་པའི་ཕྱིར། རྩ་བར་
འདོད་ན། སྔོན་འཇུག་བ་དང་འ་གཉིས་ཆོས་ཅན། མིང་གཞིའི་ཡི་
གེ་ཐམས་ཅད་ཀྱི་སྔོན་དུ་འཇུག་པ་མ་ཡིན་པར་ཐལ། ཁྱོད་གཉིས་མི་
འཇུག་སའི་མིང་གཞི་གང་ཡང་རུང་བ་ཞིག་ཡོད་པའི་ཕྱིར། མ་གྲུབ་
ན༑ དེར་ཐལ། མིང་གཞིའི་ཡི་གེ་ཝ་ཡིག་དེ་ཡིན་པའི་ཕྱིར་ཏེ། དེའི་
སྔོན་དུ་ཁྱོད་གཉིས་མི་འཇུག་པའི་ཕྱིར། མ་གྲུབ་ན། དེར་ཐལ། བ་
དང་འ་གཉིས་ཀྱིས་མིང་གཞི་ཝ་ཡིག་གི་སྔོན་འཇུག་བྱས་ནས་དོན་སྟོན་
པ་གང་ཡང་མེད་པའི་ཕྱིར། མ་གྲུབ་ན། དེར་ཐལ། དེ་ལྟར་ཡོད་ན་
རི་བོང་རྭས་ཆོས་བསྒྲུབས་ཏེ་སངས་རྒྱ་བར་ངེས་པའི་ཐལ་བའང་འཇུག་
པའི་ཕྱིར་རོ། །
དེ་ནས་མི་འཇུག་པ་བསྟན་པའི་ཕྱིར། །
རྩ་བར། མིང་གཞི་གཉིས་སམ་སུམ་སྤྲེལ་ལམ། །
དེ་ལ་དབྱངས་ཀྱི་གཞི་( བཞི་)ལྡན་ཡང་། །
གང་དུའང་འཇུག་མིན་སྦྱར་བའང་མིན། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་
པ་གཉིས།
དང་པོ་སྦྱོར་བ་འགོད་པ་ནི།
ཀ་མད་སུམ་ཅུ་ལས་རྗེས་འཇུག་བཅུ་ཕྱུངས་ཟིན་པའི་ལྷག་མའི་མིང་
གཞི་རྐྱང་པ་ཀ་ཁ། ཅ་ཆ་ཇ་ཉ། ཏ་ཐ། པ་ཕ། ཙ་ཚ་ཛ་ཝ། ཞ་ཟ་ཡ། ཤ།



སུམ་ཅུ་པའི་སྐོར།
ཧ་ཨ་རྣམས་ཆོས་ཅན། ཁྱོད་ནང་ཕན་ཚུན་དུ་གཉིས་སམ་སུམ་སྦྲེལ་བ་
དང་། ཡང་ན་དབྱངས་ཡིག་སྦྱར་བ་སོགས་ཇི་ལྟར་བྱས་ཀྱང་བོད་སྐད་ཀྱི་
ཡི་གེ་ལ་འབྱུང་བ་མི་སྲིད་ལ། སྲིད་ཀྱང་གསུང་རབ་ཀྱི་ཐ་སྙད་གང་དུའང་
འཇུག་པ་མིན་ཞིང་། ཐོན་མི་ཉིད་ཀྱིས་སྦྱར་བ་ཡང་མ་ཡིན་ཏེ། ཁྱོད་མིང་
གཞིའི་སྔོན་རྗེས་གང་དུའང་མི་འཇུག་པའི་མིང་གཞི་རྐྱང་པ་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག ཁྱོད་མིང་གཞིའི་སྔོན་རྗེས་གང་དུ་ཡང་མི་འཇུག་ན། མིང་
གཞི་རྐྱང་པ་ཡིན་པས་ཁྱབ་ཟེར་ན། ཨཱ་ལི་གཉིས་པ་ཆོས་ཅན། མིང་གཞི་
རྐྱང་པ་ཡིན་པར་ཐལ། མིང་གཞིའི་སྔོན་རྗེས་གང་དུ་ཡང་མི་འཇུག་པའི་
ཕྱིར། དེར་ཐལ། ཁྱོད་སྔོན་འཇུག་མ་ཡིན་པ་གང་ཞིག རྗེས་འཇུག་
ཀྱང་མ་ཡིན་པའི་ཕྱིར། དེ་ཡང་དགོས་ཏེ། མིང་གཞིའི་སྔོན་དུ་འཇུག་
ན༑ སྔོན་འཇུག་ཡིན་དགོས་པ་གང་ཞིག མིང་གཞིའི་རྗེས་སུ་འཇུག་ན།
རྗེས་འཇུག་ཡིན་དགོས་པའི་ཕྱིར། རྩ་བར་འདོད་ན། ཁྱོད་མིང་གཞི་རྐྱང་
པ་མ་ཡིན་པར་ཐལ། ཁྱོད་དབྱངས་ཡིག་ཡིན་པའི་ཕྱིར། ཁྱབ་སྟེ། དབྱངས་
ཡིག་ལ་སྔོན་འཇུག་དང་རྗེས་འཇུག་གང་ཡང་འཇུག་ཏུ་མེད་དགོས་པའི་ཕྱིར།
ཡང་ཁ་ཅིག ཁྱོད་མིང་གཞིའི་སྔོན་རྗེས་གང་དུ་ཡང་མི་འཇུག་
པའི་ཡི་གེ་ཡིན་ན། མིང་གཞི་རྐྱང་པ་ཡིན་པས་ཁྱབ་ཟེར་ན། ཨཱ་ལི་བཞི་
པོ་རེ་རེ་ནས་ཁྱོད་ཀྱི་སྐྱོན་དུ་འགྱུར་བ་སྔར་བཞིན་ཡིན་ཏེ། དེ་དག་ཀུན་
ཡི་གེ་དེ་ཡིན་པའི་ཕྱིར། ཡང་ཁ་ཅིག མིང་གཞི་ཡིན་ན། སྔོན་འཇུག་
དང་རྗེས་འཇུག་གཉིས་པོའི་འཇུག་ཡུལ་ལས་གཞན་གང་དུ་ཡང་མི་འཇུག་
39



དངོས་གཞིའི་སློབ་དེབ་རིག་པའི་ཉིན་བྱེད།
པས་ཁྱབ་ཟེར་ན། ག་ཡིག་ཆོས་ཅན། སྔོན་འཇུག་དང་རྗེས་འཇུག་གཉིས་
པོའི་འཇུག་ཡུལ་ཡིན་པ་ལས་གཞན་གང་དུ་ཡང་མི་འཇུག་པར་ཐལ། མིང་
གཞི་ཡིན་པའི་ཕྱིར། དེར་ཐལ། སྔོན་རྗེས་གཉིས་ཀྱི་འཇུག་ཡུལ་དུ་གྱུར་
པའི་མིང་གཞི་ཡིན་པའི་ཕྱིར། རྩ་བར་འདོད་ན། ཁྱོད་མིང་གཞིའི་སྔོན་
དུ་ཡང་མི་འཇུག མིང་གཞིའི་རྗེས་སུའང་འཇུག་པ་མེད་པ་དེ་ཡིན་པར་
ཐལ། འདོད་པ་དེའི་ཕྱིར། འདོད་ན། ཁྱོད་མིང་གཞིའི་སྔོན་དུ་མི་འཇུག་
པར་ཐལ། འདོད་པ་དེའི་ཕྱིར། འདོད་ན། ཁྱོད་སྔོན་འཇུག་མ་ཡིན་
པར་ཐལ། ཁྱོད་མིང་གཞིའི་སྔོན་དུ་མི་འཇུག་པའི་ཕྱིར། ཁྱབ་སྟེ། སྔོན་
འཇུག་ཡིན་ན། མིང་གཞིའི་སྔོན་དུ་འཇུག་དགོས་པའི་ཕྱིར། གསལ་བ་
ཕྱི་མར་དེས་རིགས་འགྲེ། །
གཉིས་པ་ཡི་གེའི་སྦྱོར་བ་དངོས་ཀྱིས་མིང་ཚིག་གི་འཇུག་པ་བསྟན་
པ་ལ། རྣམ་དབྱེ་འཕྲོས་དོན་དང་བཅས་པ་བཤད་པ་དང་། ཚིག་ཕྲད་
རྐྱང་པ་བཤད་པ་གཉིས་སོ། །དང་པོ་ལ། རྣམ་དབྱེ་དང་པོ་དང་འབྲེལ་
བ་གོ་ལ་སོགས་པ་བཤད་པ་དང་། རྣམ་དབྱེ་གཉིས་པ་སོགས་བཤད་པ་
དང༌། རྣམ་དབྱེ་དྲུག་པ་ཉིད་བསྟན་པ་དང་། རྣམ་དབྱེ་གསུམ་པ་ཉིད་
བསྟན་པ་དང་། རྣམ་དབྱེ་བརྒྱད་པ་ཉིད་བསྟན་པ་དང་བདུན་ནོ། །
དེ་དག་ལས། རྣམ་དབྱེ་དང་པོ་དང་འབྲེལ་བ་འཆད་པའི་དབང་དུ་བྱས་
ཏེ༑ མཐའ་གང་དུ་འཇུག་པའི་ཡི་གེ་ངོས་བཟུང་བའི་ཕྱིར།
རྩ་བར། རྗེས་འཇུག་ཡི་གེ་བཅུ་པོ་ནི། །
གང་མིང་གི་ནི་མཐར་སྦྱར་བ། །
40



སུམ་ཅུ་པའི་སྐོར།
དེ་ལ་ཨཱ་ལི་བཞི་པ་སྦྱར། །
ཞེས་པའི་སྐབས་སུ་སྦྱོར་བ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ག་ང་ལ་སོགས་པའི་རྗེས་འཇུག་གི་ཡི་གེ་བཅུ་པོ་རེ་རེ་ནས་ཆོས་
ཅན། མིང་གང་དང་གང་གི་མཐར་སྦྱར་བ་དེ་ལ་སླར་ཡང་རྗེ་འཇུག་རང་
འདྲ་ལ་ཨཱ་ལི་བཞི་པ་སྟེ ་ཨོ་སྦྱར་བས་སླར་བསྡུ་ཞེས་བྱ་སྟེ། མིང་དེ་ལ་
སླར་སྦྱར་རྒྱུའི་ཚིག་གྲོགས་རྣམ་དབྱེ་སོགས་བསྡུས་པར་བརྗོད་པའི་ཆ་ནས་
བཞག་པའི་ཚིག་ཕྲད་ཡིན་པའི་ཕྱིར། དེ་ལྟ་བུའི་སླར་བསྡུའི་སྒྲ་རྣམས་
ཆོས་ཅན། རྩ་བའི་སྐབས་འདིར་རྣམ་དབྱེ་དང་པོ་དང་འབྲེལ་བའི་དབང་
དུ་བྱས་ནས་བསྟན་པ་ཡིན་ཏེ། རྣམ་དབྱེ་དང་པོ་ལས་གཞན་ལས་སུ་བྱ་
བ་དང་། དགོས་ཆེད་སོགས་མི་སྟོན་པར་དོན་གྱི་ངོ་བོ་ཙམ་སྟོན་པའི་སྒྲ་
ཡིན་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། གོ་ངོ་སོགས་བཅུ་པོ་གང་རུང་ཡིན་ན། སླར་བསྡུའི་
སྒྲ་ཡིན་པས་ཁྱབ་ཟེར་ན། གདོང་གི་ངོ་དང་། གྲངས་ཀྱི་དོ། ཕོ་མོའི་
ཟླས་ཕྱེས་པའི་མོ། ཤི་བའི་རོ། ལོ་ཟླའི་ལོ། ཁ་ཡི་སོ་སོགས་ཀྱི་མིང་
རྣམས་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། མ་གྲུབ་ན། དེ་
ཆོས་ཅན། དེར་ཐལ། ཆོས་ཅན་དེ་ཡིན་པའི་ཕྱིར། རྟགས་སླ། རྩ་བར་
འདོད་ན། དེ་ཆོས་ཅན། སླར་བསྡུའི་སྒྲ་མ་ཡིན་པར་ཐལ། ཚིག་ཕྲད་
མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་རྐྱང་



དངོས་གཞིའི་སློབ་དེབ་རིག་པའི་ཉིན་བྱེད།།
ཡིན་པའི་ཕྱིར། རྟགས་སླ།
དེ་ཉིད་ཀྱི་མིང་བསྟན་པའི་ཕྱིར།
རྩ་བར། སླར་བསྡུ་བར་ནི་ཤེས་པར་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
གོང་དུ་བཤད་པའི་རྗེས་འཇུག་ཡི་གེ་བཅུ་པོ་དེ་ཉིད་མིང་གང་དང་
གང་གི་མཐར་སྦྱར་བ་དེ་ལ། སླར་ཡང་རྗེས་འཇུག་རང་འདྲར་ཨཱ་ལི་བཞི་
པ་སྟེ་རྣ་རུ་སྦྱར་བའི་གོ་ངོ་སོགས་དེ་དག་ཆོས་ཅན། ཁྱོད་ལ་སླར་བསྡུ་
ཞེས་སོགས་ཀྱི་མིང་གིས་བསྟན་པའི་རྒྱུ་མཚན་ཡོད་དེ། ཕྲད་དེ་དག་མིང་
ཚིག་ཅིག་གི་མཐར་ཞུགས་ནས་སྐབས་དོན་གང་ཡིན་པ་དེ་རེ་ཞིག་དེ་ཙམ་
གྱིས་རྫོགས་པར་སྟོན་པའི་འགྱུར་ཤུགས་ངེས་ཅན་ཞིག་ཐེབས་ཀྱི་ཡོད་པས་
དེ་ལྟར་བརྗོད་པའི་ཕྱིར། དེ་ལྟ་བུའི་སླར་བསྡུ་ཆོས་ཅན། ཁྱོད་དང་དོན་
གཅིག་མིང་གི་རྣམ་གྲངས་གཞན་ཡང་ཡོད་དེ། སྐབས་བབ་ཀྱི་བརྗོད་བྱའི་
དོན་དེ་ཉིད་རེ་ཞིག་རྫོགས་པར་སྟོན་པས་རྫོགས་ཚིག་དང་། དོན་དེ་ཙམ་
བརྗོད་པའི་ཚིག་གི་ཟླ་བོ་རྣམས་རེ་ཞིག་སྡུད་པར་བྱས་པས་ཟླ་སྡུད་ཅེས་པ་
གཉིས་སུ་ཡོད་པའི་ཕྱིར། །
གཉིས་པ་མཐའ་དཔྱད་པ་ལ། །
ཁ་ཅིག་ན་རེ། སླར་བསྡུ་ཡིན་ན། རྣམ་དབྱེ་དང་པོ་ཡིན་པས་
ཁྱབ་ཟེར་ན། ཁྱོད་ལའོ། །འདི་ཡིས་སོ། །སློང་མོ་བར་རོ། །བདག་
གིའོ། །ཞེས་པ་སོགས་ཆོས་ཅན། རྣམ་དབྱེ་དང་པོ་ཡིན་པར་ཐལ། སླར་



སུམ་ཅུ་པའི་སྐོར།
བསྡུ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་
ཐལ། རྩ་བས་དངོས་སུ་བསྟན་པའི་སླར་བསྡུ་ཡིན་པའི་ཕྱིར། མ་གྲུབ་
ན༑ དེ་ཆོས་ཅན། དེ ར་ཐལ། འབྲུག་གོ །གླང་ངོ་། །དྲེད་དོ། །བོན་
ནོ༑ ༑ཤེས་རབ་བོ། །ཞེས་སོགས་ལྟ་བུ་སླར་བསྡུ་ཡིན་པ་གང་ཞིག མཚུངས་
པའི་ཕྱིར། དང་པོ་མ་གྲུབ་ན། སླར་བསྡུ་བར་ནི་ཤེས་པར་བྱ། །ཞེས་
པའི་རྩ་ཚིག་གིས་དངོས་སུ་བསྟན་པའི་སླར་བསྡུའི་མཚན་གཞི་མེད་པར་
ཐལ། འདོད་པ་དེའི་ཕྱིར། འདོད་ན། རྩ་ཚིག་གིས་དངོས་སུ་བསྟན་
པའི་སླར་བསྡུ་ཆོས་ཅན། ཁྱོད་ཀྱི་མཚན་གཞི་ཡོད་པར་ཐལ། ཁྱོད་ཡིན་
པ་སྲིད་པའི་ཤེས་བྱ་ཡིན་པའི་ཕྱིར། རྟགས་སླ། རྩ་བར་འདོད་ན། དེ་
ཆོས་ཅན། རྣམ་དབྱེ་དང་པོ་མ་ཡིན་པར་ཐལ། རྣམ་དབྱེ་དང་པོ་ཡིན་
ན༑ དོན་གྱི་ངོ་བོ་ཙམ་ལས་གཞན་མི་སྟོན་པས་ཁྱབ་པ་གང་ཞིག ཁྱོད་
ཀྱིས་དོན་གྱི་ཁྱད་པར་གཞན་བསྟན་པའི་ཕྱིར། དང་པོ་མ་གྲུབ་ན་སླ། གཉིས་
པ་མ་གྲུབ་ན། དེ་ཆོས་ཅན། དེར་ཐལ། སི་ཏུའི་འགྲེལ་ཆེན་མུ་ཏིག་
ཕྲེང་མཛེས་ལས། རྣམ་དབྱེ་དང་པོ་གཅིག་ཚིག་གིས་ནི་དོན་གྱི་ངོ་བོ་ཙམ་
ལས་གཞན་མི་སྟོན་ལ། འདི་ནི་སྡུད་པའི་སྒྲ་ཡིན་པའི་ཕྱིར། དོན་གྱི་ལྡོག་
པ་སྟོན་བྱེད་དུ་འགྱུར་བས་ཀྱང་ཁྱད་པར་ཆེའོ། །ཞེས་གསུངས་པའི་ཕྱིར།
ཁ་ཅིག་ན་རེ། རྫོགས་ཚིག་གམ་སླར་བསྡུའི་ཕྲད་ཡིན་ན། རྩ་
ཚིག་གིས་དངོས་སུ་བསྟན་པའི་ཕྲད་ཡིན་པས་ཁྱབ་ཟེར་ན། དེར་ཕྱིན་ཏོ། .
གྱུར་ཏོ། བཀའ་བསྩལ་ཏོ་ཞེས་སོགས་ཀྱི་ཚིག་ཟུར་གྱི་སླར་བསྡུའི་ཕྲད་
དེ་དག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
ho
43



དངོས་གཞིའི་སློབ་དེ བ་རི ག་པའི་ཉིན་བྱེད།
དེར་ཐལ། རང་གི་རྗེས་དེ་མ་ཐག་ཏུ་སླར་ཡང་རང་གི་ཚིག་གྲོགས་འབྱུང་
བ་སྡུད་པའམ་མི་འབྱུང་བར་བྱས་པ་ཡིན་པའི་ཕྱིར། རྟགས་སླ། མ་ཁྱབ་
ན༑ དེ་ལ་ཁྱབ་པ་ཡོད་པར་ཐལ། དེ་སླར་བསྡུའམ་རྫོགས་ཚིག་གི་དོན་
ཡིན་པའི་ཕྱིར། མ་གྲུབ་ན། སུམ་རྟགས་ཀྱི་འགྲེལ་བཤད་རྣམས་ཀྱིས་
གྲུབ། རྩ་བར་འདོད་ན། དེ་ཆོས་ཅན། རྩ་ཚིག་གིས་དངོས་སུ་བསྟན་
པའི་ཚིག་ཕྲད་མ་ཡིན་པར་ཐལ། དེ་རྩ་ཚིག་གིས་དངོས་སུ་མ་བསྟན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། རྗེས་འཇུག་ཡེ་གེ་བཅུ་པོ་
ནི༑ ༑ཞེས་སོགས་ཤོ་ལོ་ཀ་གཅིག་གིས་དངོས་སུ་མ་བསྟན་པ་གང་ཞིག
རྩ་ཚིག་གཞན་གང་གིས་ཀྱང་དངོས་སུ་མ་བསྟན་པའི་ཕྱིར། དང་པོ་མ་
གྲུབ་ན། དེ་ཆོས་ཅན། དེར་ཐལ། ཤོ་ལོ་ཀ་དེས་དེ་དག་ཤུགས་ལ་བསྟན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེས་ད་དྲག་གི་དབང་
གིས་ཐོབ་པ་ཤུགས་ལ་བསྟན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། པྲ་སྟིའི་སུམ་ཅུ་པའི་རྣམ་བཤད་ཀུན་བཟང་དགོངས་རྒྱན་ལས། ཤུགས་
ལ་བསྟན་པ་ད་དྲག་གི་དབང་གིས་ཕྱིནད་ཏོ། །གྱུརད་ཏོ། །སྩལད་ཏོ་ལ་
སོགས་པ་འབྱུང་ངོ༌། །ཞེས་གསུངས་པའི་ཕྱིར། གོང་གི་རྟགས་གཉིས་
པ་མ་གྲུབ་ན། དེ་ཆོས་ཅན། རྩ་ཚིག་གཞན་གང་གིས་ཀྱང་དངོས་སུ་མ་
བསྟན་པར་ཐལ། དེ་ལྟར་བསྟན་པའི་རྩ་ཚིག་ངོས་གཟུང་དུ་མེད་པའི་ཕྱིར།
རྟགས་སླའོ། །
ཁ་ཅིག་ན་རེ། སླར་བསྡུ་ལ་དབྱེ་ན་སླར་བསྡུ་ཙམ་པོ་བ་དང་ཁྱད་
པར་ཅན་གཉིས་སུ་དབྱེ་ཟེར། དེ་མི་འཐད་པར་ཐལ། སླར་བསྡུ་ཡིན་
A4



སུམ་ཅུ་པའི་སྐོར།
ན༑ སླར་བསྡུ་ཙམ་པོ་བ་མ་ཡིན་པས་ཁྱབ་པའི་ཕྱིར། མ་གྲུབ་ན། ཤེས་
བྱ་ཆོས་ཅན། དེར་ཐལ། སླར་བསྡུ་ཡིན་ན། སླར་བསྡུ་ཁྱད་པར་ཅན་
ཡིན་པས་ཁྱབ་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སླར་
བསྡུ་ཡིན་ན། སླར་བསྡུ་དངོས་གནས་པ་ཡིན་པས་ཁྱབ་པའི་ཕྱིར། མ་
ཁྱབ་ན། དེ་ལ་ཁྱབ་པ་ཡོད་པར་ཐལ། སླར་བསྡུ་དངོས་གནས་པ་དང་
སླར་བསྡུ་ཁྱད་པར་ཅན་དོན་གཅིག་ཡིན་པའི་ཕྱིར། མ་གྲུབ་ན། དེར་
ཐལ། སླར་བསྡུ་ཡིན་ན། སླར་བསྡུ་དངོས་གནས་པ་ཡིན་པས་ཁྱབ་པ་
གང་ཞིག དེ་ཡིན་ན། སླར་བསྡུ་ཙམ་པོ་བ་མ་ཡིན་དགོས་པའི་ཕྱིར། རྟགས་
དང་པོ་ཁས། རྟགས་ཕྱི་མ་མ་གྲུབ་ན། ཤེས་བྱ་ཆོས་ཅན། རྟགས་ཕྱི་མ་
དེར་ཐལ། ཆ་བའི་ལུགས་ཀྱི་ལྡོག་ཆོས་དངོས་གནས་པ་ཡིན་ན། ལྡོག་
ཆོས་ཙམ་པོ་བ་མ་ཡིན་དགོས་པའི་ཕྱིར། མ་གྲུབ་ན། རྟགས་རྭ་སྟོད་བསྡུས་
གྲྭ་སོགས་ཀྱིས་གྲུབ་བོ། །
ཁ་ཅིག་ན་རེ། སླར་བསྡུ་ཡིན་ན། སླར་བསྡུ་རྫོགས་ཚིག་ཅན་
ཡིན་པས་མ་ཁྱབ་སྟེ། བྱའོ་སྙམ་ནས་ཡོད་དོ་ཞེས་པའི་འོ་ཡིག་སླར་བསྡུ་
གང་ཞིག སླར་བསྡུ་རྫོགས་ཚིག་ཅན་དངོས་མ་ཡིན་པའི་ཕྱིར་ཟེར། འོ་
ན༑ བྱའོ་སྙམ་ནས་ཡོད་དོ་ལྟ་བུའི་འོ་ཡིག་ཆོས་ཅན། སླར་བསྡུ་ཡིན་
ལ༑ སླར་བསྡུ་རྫོགས་ཚིག་ཅན་མ་ཡིན་པའི་མུ་ཡིན་པར་ཐལ། དམ་
བཅའ་དེའི་ཕྱིར། རྟགས་ཁས། འདོད་ན། དེ་ཆོས་ཅན། རྫོགས་ཚིག་
མ་ཡིན་པར་ཐལ། འདོད་པ་དེའི་ཕྱིར། འདོད་མི་ནུས་ཏེ། སླར་བསྡུ་
དང་རྫོགས་ཚིག་གཉིས་དོན་གཅིག་ཡིན་པའི་ཕྱིར། མ་གྲུབ་ན། དེར་
45



དངོས་གཞིའི་སློབ་དེབ་རི ག་པའི་ཉིན་བྱེད། །
ཐལ། འགྲེལ་ཆེན་མུ་ཏིག་ཕྲེང་མཛེས་ལས། ཁོ་བོ་ནི་གཞུང་འདིར་བསྟན་
གྱི་སླར་བསྡུ་སྨྲ་སྒོ་ནས་བཤད་པའི་ཟླ་སྡུད་དེང་སང་རྫོགས་ཚིག་ཏུ་གྲགས་
པ་རྣམས་དོན་གཅིག་ཅིང་། བྱའོ་སྙམ་ནས་བྱེད་དོ་ལྟ་བུའི་འོ་སྒྲས་ཀྱང་
སྙམ་རྒྱུའི་དོན་དེ་བསྡུས་ཤིང་རྫོགས་པར་གོ་ནུས་པས་སླར་བསྡུ་དངོས་ཡིན་
ཏེ༑ ཞེས་གསུངས་པའི་ཕྱིར། །
ཁ་ཅིག་ན་རེ། རང་ཚིག་ཕྱི་མ་དང་འབྲེལ་བའི་ཚིག་དེ་མ་ཐག་ཏུ་
འབྱུང་བའི་སླར་བསྡུའི་སྒྲ་ཡིན་ན། རྫོགས་ཚིག་མ་ཡིན་པས་ཁྱབ་ཟེར་
ན༑ བྱའོ་སྙམ་ནས་ཡོད་ལྟ་བུའི་སླར་བསྡུའི་སྒྲ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རང་ཚིག་ཕྱི་མ་སྟེ་
སྙམ་ནས་ཡོད་ལྟ་བུའི་ཚིག་དེ་མ་ཐག་འབྱུང་བའི་ཕྱིར། རྟགས་སླ། རྩ་
བར་འདོད་ན། དེ་ཆོས་ཅན། རྫོགས་ཚིག་ཡིན་པར་ཐལ། རྣམ་བཤད་
ཀུན་བཟང་དགོངས་རྒྱན་ལས། དེས་ན་བྱའོ་ཞེས་པའི་འོ་སྒྲ་རྫོགས་ཚིག་
ཡིན་ཞིང་། དེའི་མཐར་མིང་མཐའ་གཞན་སྦྲེལ་བ་ཡོད་ཀྱང་། འོའི་སྒྲས་
འདྲེན་པ་མིན་ནོ། ཞེས་གསུངས་པའི་ཕྱིར། གཞན་ཡང་། རྩ་བའི་ཁས་
ལེན་དེ་ལ་ཁྱབ་པ་མེད་པར་ཐལ། འགྲེལ་ཆེན་མུ་ཏིག་ཕྲེང་མཛེས་ལས།
དེ་ལ་ལྟོས་ཤིང་འབྲེལ་བའི་ཚིག་དེ་མ་ཐག་འབྱུང་བས་སོ་ཞེ་ན། འོ་ན།
ཁྱེད་ཀྱིས་སླར་བསྡུ་དངོས་ཀྱི་མཚན་གཞི་མཐའ་རྟེན་གྱི་རྫོགས་སོ་ལྟ་བུ་
ལས་མང་དུ་མི་རྙེ ད་པར་འགྱུར་ཏེ། ཁྱེད་རང་གིས་རྫོགས་ཚིག་དངོས་
སུ་ཁས་བླངས་པའི་དེ ར་ཕྱིན་ཏོ་ལྟ་བུ་ལའང་ཕྱིན་ནས་ཀྱང་ལྟ་བུའི་ཚིག་
གཞན་སྦྲེལ་བའི་ཚེ་དེ་དངོས་མ་ཡིན་པར་འགྱུར་བ་སོགས་གཞུང་འདིར་
༥6



སུམ་ཅུ་པའི་སྐོར།
བསྟན་གྱི་སླར་བསྡུའི་འཇུག་པ་ཕལ་མོ་ཆེ་སླར་བསྡུ་དངོས་མ་ཡིན་པར་
འགྱུར་བའི་ཕྱིར་རོ། །ཞེས་གསུངས་པའི་ཕྱིར་རོ། །
གཉིས་པ། རྣམ་དབྱེ་གཉིས་པ་སོགས་འཆད་པ་ལ། ཐོག་མར་འཇུག་པའི་
ཡི་གེ་ངོས་བཟུང་བ་ནི།
རྩ་བར། རྗེས་འཇུག་ཡི་གེ་བཅུ་པོ་ལས། །
གང་མིང་མཐའ་ན་བཅུ་པ་གནས། །
དེ་ལ་ཨཱ་ལི་གཉིས་པ་སྦྱར། །
གང་མིང་མཐའ་ན་བརྒྱད་པ་གནས། །
དེ་ལ་གཉིས་པ་ཨུ་ཡང་སྦྱར། །
གང་མིང་མཐའ་ན་གསུམ་པ་གནས། །
དེ་ལ་ཨཱ་ལི་གཉིས་པ་སྦྱར། །
བཞི་པ་དགུ་པ་དངོས་ཀྱང་སྟེ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ། སྦྱོར་བ་འགོད་པ་ནི།
རྣམ་དབྱེ་གཉིས་པ་སོགས་ལ་འཇུག་པའི་ལ་དོན་གྱི་ཡི་གེ་རྣམས་ཆོས་
ཅན། ཐོག་མར་ངོས་བཟུང་བ་ཡོད་དེ། རྗེས་སུ་འཇུག་པའི་ཡི་གེ་བཅུ་
པོ་དེ་རྣམས་ཉིད་ལས། གང་ཡང་རུང་བའི་མིང་གི་མཐའ་ན་ལ་དོན་གྱི་
རྣམ་དབྱེ་སྦྱར་བའི་ཆེད་དུ་བཅུ་པ་ས་ཡིག་གནས་པ་དེ་ལ་ཨཱ་ལི་གཉིས་པ་
ཨུ་ཡིག་སྦྱར་བས་སུ་ཞེས་གྲུབ་པ་དང་། དེ་བཞིན་དུ་ཚེག་བར་གཅིག་ཉིད་
དུ་མིང་མཐར་བརྒྱད་པ་ར་ཡིག་སྦྱར་ཏེ་གནས་པ་ལྷག་པར་ལྟ་བུ་དང་། ཡང་



དངོས་གཞིའི་སློབ་དེབ་རིག་པའི་ཉིན་བྱེད།
ར་ཡིག་དེ་ཉིད་ཚེག་བར་ཕྱེས་པ་ལ་ཨུ་ཡིག་ཀྱང་སྦྱར་བས་རུ་ཞེས་པ་དང་།
རྗེས་འཇུག་གསུམ་པ་ད་ཡིག་གནས་པར་ཨུ་ཡིག་སྦྱར་བས་དུ་སོགས་དབྱངས་
ཀྱིས་བརྒྱན་པ་རྣམས་མ་ཟད། དབྱངས་ཀྱིས་མ་བརྒྱན་པའི་རྗེས་འཇུག་བཞི་
པ་ན་དང་དགུ་པ་ལ་གཉིས་དང་། གཞུང་དངོས་བསྟན་མ་ཡིན་པ་ཏ་ཡིག་ལ་
ཨུ་ཞུགས་པ་བཅས་ལ་དོན་གྱི་ཡི་གེ་བདུན་དུ་ངེས་པ་ཡིན་པའི་ཕྱིར་རོ། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། གང་མིང་མཐའ་ན་བཅུ་པ་གནས། །ཞེས་སོགས་
ཀྱིས་བསྟན་པའི་མིང་མཐར་གནས་པའི་དོན་ཡིན་ན། རྣམ་དབྱེ་སྦྱར་ཡུལ་
མིང་མཐའི་རྗེས་འཇུག་དེ་ཉིད་ལ་གོ་བས་ཁྱབ་ཟེར་ན། མིང་མཐར་རྣམ་
དབྱེ་སོགས་ཀྱི་དོན་དུ་བཀོད་དེ་གནས་པ་ས་ར་ད་རྣམས་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གང་ཡང་རུང་
བའི་མིང་མཐར་རྣམ་དབྱེ་སོགས་ཀྱི་དོན་དུ་སྔར་མེད་གསར་བཀོད་ཀྱི་ས་
ར་ད་རྣམས་གནས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མིང་ཚིག་གང་ཡང་རུང་བའི་མཐར་ལ་དོན་གྱི་རྣམ་དབྱེ་སོགས་
སྦྱར་བའི་དོན་དུ་བཀོད་དེ་གནས་པ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ལ་དོན་གྱི་རྣམ་དབྱེ་གཉིས་བཞི་སོགས་ཀྱི་ཆེད་ས་ར་
ད་རྣམས་གནས་པ་ལྟ་བུ་ལ་ཨུ་ཡིག་སྦྱར་རྒྱུའི་དོན་ཡིན་པའི་ཕྱིར། རྩ་བར་
འདོད་ན། མིང་མཐར་རྣམ་དབྱེ་སོགས་ཀྱི་དོན་དུ་བཀོད་དེ་གནས་པ་ས་
ར་ད་རྣམས་ཆོས་ཅན། རྣམ་དབྱེ་སྦྱར་ཡུལ་མིང་མཐའི་རྗེས་འཇུག་དེ་
ཉིད་ལ་གོ་བ་མ་ཡིན་པར་ཐལ། དེ་ལྟར་གོ་བ་ལ་མི་འཐད་པ་དུ་མ་འབྱུང་
48



དངོས་གཞིའི་སློབ་དེབ་རིག་པའི་ཉིན་བྱེད།
ར་ཡིག་དེ་ཉིད་ཚེག་བར་ཕྱེས་པ་ལ་ཨུ་ཡིག་ཀྱང་སྦྱར་བས་རུ་ཞེས་པ་དང་།
རྗེས་འཇུག་གསུམ་པ་ད་ཡིག་གནས་པར་ཨུ་ཡིག་སྦྱར་བས་དུ་སོགས་དབྱངས་
ཀྱིས་བརྒྱན་པ་རྣམས་མ་ཟད། དབྱངས་ཀྱིས་མ་བརྒྱན་པའི་རྗེས་འཇུག་བཞི་
པ་ན་དང་དགུ་པ་ལ་གཉིས་དང་། གཞུང་དངོས་བསྟན་མ་ཡིན་པ་ཏ་ཡིག་ལ་
ཨུ་ཞུགས་པ་བཅས་ལ་དོན་གྱི་ཡི་གེ་བདུན་དུ་ངེས་པ་ཡིན་པའི་ཕྱིར་རོ། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། གང་མིང་མཐའ་ན་བཅུ་པ་གནས། །ཞེས་སོགས་
ཀྱིས་བསྟན་པའི་མིང་མཐར་གནས་པའི་དོན་ཡིན་ན། རྣམ་དབྱེ་སྦྱར་ཡུལ་
མིང་མཐའི་རྗེས་འཇུག་དེ་ཉིད་ལ་གོ་བས་ཁྱབ་ཟེར་ན། མིང་མཐར་རྣམ་
དབྱེ་སོགས་ཀྱི་དོན་དུ་བཀོད་དེ་གནས་པ་ས་ར་ད་རྣམས་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གང་ཡང་རུང་
བའི་མིང་མཐར་རྣམ་དབྱེ་སོགས་ཀྱི་དོན་དུ་སྔར་མེད་གསར་བཀོད་ཀྱི་ས་
ར་ད་རྣམས་གནས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མིང་ཚིག་གང་ཡང་རུང་བའི་མཐར་ལ་དོན་གྱི་རྣམ་དབྱེ་སོགས་
སྦྱར་བའི་དོན་དུ་བཀོད་དེ་གནས་པ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ལ་དོན་གྱི་རྣམ་དབྱེ་གཉིས་བཞི་སོགས་ཀྱི་ཆེད་ས་ར་
ད་རྣམས་གནས་པ་ལྟ་བུ་ཨུ་ཡིག་སྦྱར་རྒྱུའི་དན་ཡིན་པའི་ཕྱིར། རྩ་བར་
འདོད་ན། མིང་མཐར་རྣམ་དབྱེ་སོགས་ཀྱི་དོན་དུ་བཀོད་དེ་གནས་པ་ས་
ར་ད་རྣམས་ཆོས་ཅན། རྣམ་དབྱེ་སྦྱར་ཡུལ་མིང་མཐའི་རྗེས་འཇུག་དེ་
ཉིད་ལ་གོ་བ་མ་ཡིན་པར་ཐལ། དེ་ལྟར་གོ་བ་ལ་མི་འཐད་པ་དུ་མ་འབྱུང་
བའit Fli; tlr || ། ， ། ，
=



སུམ་ཅུ་པའི་སྐོར།
བའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ར་མཐར་རུ་འཇུག་
པ་མི་འདོད་བཞིན་དུ་ཁས་ལེན་དགོས་པ་སོགས་སྐྱོན་དུ་མ་འབྱུང་བའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་མུ་ཏིག་ཕྲེང་མཛེས་
ལས། རྒྱུ་མཚན་དེས། གང་མིང་མཐའ་ན་བརྒྱད་པ་གནས། །དེ་ལ་
གཉིས་པ་ཨུ་ཡང་སྦྱར། །ཞེས་འབྱུང་བས་ར་མཐར་རུ་འཇུག་པ་མི་འདོད་
བཞིན་དུ་ཁས་ལེན་པ་དང་། ཞེས་གསུངས་པའི་ཕྱིར། གོང་དུ་མ་གྲུབ་
ན༑ དེ་ཆོས་ཅན། དེར་ཐལ། དེ་ལྟར་འདོད་པ་ལ་ས་ར་ད་གསུམ་གྱི་
མཐར་སུ་རུ་དུ་རྣམས་འཇུག་ཟེར་བ་གཞུང་འདིས་བསྟན་པར་སོང་བས་
གཞུང་གི་བསྟན་བྱ་མ་ཚང་བའི་སྐྱོན་དང་། ར་མཐར་རུ་འཇུག་པར་ཁས་
བླངས་ཚེ་བརྗོད་པ་མི་བདེ་བ་དང་མིང་མཐའི་རྣམ་དབྱེ་འདྲེན་ཚུལ་གཞུང་
འདི་དང་འགལ་ཞིང་མཁས་པ་ལ་མ་གྲགས་པ་དང་། གནའ་བོའི་གསུང་
རབ་དག་པ་གང་དུའང་མི་འབྱུང་བས་སོ། དེ་ལྟ་ན་གོང་མིང་མཐའ་ན་བཅུ་
པ་གནས། །ཞེས་པའི་དོན་ནི། མིང་གང་ཡང་རུང་བའི་མཐར་སྔར་ནས་
གནས་པའི་དོན་མིན་པར་རྣམ་དབྱེའི་དོན་དུ། བྱས། མཁའ། གསར་
ལྟ་བུའི་མིང་མཐར་ས་ར་ད་རྣམས་བཀོད་དེ་གནས་པ་ལྟ་བུ་ལ་ཨུ་ཡིག་སྦྱར་
རྒྱུའི་དོན་ཏེ། སུམ་འགྲེལ་མུ་ཏིག་ཕྲེང་མཛེས་ལས། དེས་ན་མིང་མཐར་
ས་ཡིག་སོགས་གནས་ཞེས་པ་དེ་མིང་མཐའ་ལ་སྔ་ནས་གནས་པའི་དོན་མིན་
གྱི༑ དཔེར་ན། གཡས། ལྷ། ཤར་ལྟ་བུའི་མིང་མཐར་རྣམ་དབྱེའི་དོན་
དུ་ས་ར་ད་རྣམས་བཀོད་དེ་གནས་པ་ལྟ་བུ་ལ་ཨུ་ཡིག་སྦྱར་རྒྱུའི་དོན་ཏེ། ཞེས་
གསུངས་པའི་ཕྱིར་རོ། །
49



དངོས་གཞིའི་སློབ་དེབ་རིག་པའི་ཉིན་བྱེད།
དེ་ལྟར་ངོས་བཟུང་བའི་སུ་ར་རུ་དུ་ན་ལ་རྣམས་ཀྱི་འཇུག་པ་བསྟན་པའི་ཕྱིར།
རྩ་བར། ལས་དང་ཆེད་དང་རྟེན་གནས་དང་། །
དེ་ཉིད་ཚེ་སྐབས་ལ་སྒྲ་ཡིན། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
རྗེས་འཇུག་ཡི་གེ་བཅུ་པོ་ལས། །ཞེས་སོགས་ཀྱི་སྐབས་སུ་བསྟན་
པའི་སུ་ར་རུ་དུ་ཏུ་སོགས་བདུན་པོ་ཆོས་ཅན། ཁྱོད་ཀྱི་འཇུག་ཡུལ་ལ་ལྔ་
ཡོད་དེ། རྣམ་དབྱེ་གཉིས་པ་ལས་སུ་བྱ་བ། བཞི་པ་དགོས་ཆེད། བདུན་
པ་གནས་གཞི་དང་། དེ་ཉིད་དང་ཚེ་སྐབས་རྣམས་ཡིན་པའི་ཕྱིར། རྗེས་
འཇུག་ཡི་གེ་བཅུ་པོ་ལས། །ཞེས་སོགས་ཀྱི་སྐབས་ནས་བསྟན་པའི་སུ་ར་
རུ་དུ་ན་ལ་སོགས་བདུན་པོ་ཆོས་ཅན། ཁྱོད་ལ་ལ་དོན་ནམ་ལ་སྒྲ་ཞེས་བརྗོད་
པའི་རྒྱུ་མཚན་ཡོད་དེ། ལ་ཡིག་དོན་ལྔ་པོ་དེར་འཇུག་པ་བཞིན་དུ་སུ་ར་
རུ་དུ་ན་སོགས་ཀྱང་དོན་ལྔ་པོ་དེར་འཇུག་པའི་རྒྱུ་མཚན་གྱིས་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག ལ་ཡིག་དང་དེ་ཉིད་ཀྱི་ཕྲད་གཉིས་དོན་གཅིག་ཡིན་ཟེར་
བ་དང་། ཡང་ཁ་ཅིག དེ་གཉིས་འགལ་བ་ཡིན་ཟེ ར་བ་དང་། ཡང་ཁ་
ཅིག དེ་གཉིས་ལ་མུ་གསུམ་ལས་མེད་ཟེར་ན། །
དང་པོ་མི་འཐད་དེ། ལ་ཡིག་ཡིན་ན། དེ་ཉིད་ཀྱི་ཕྲད་ཡིན་པས་
མ་ཁྱབ་པ་གང་ཞིག དེ་ཉིད་ཀྱི་ཕྲད་ཡིན་ན། ལ་ཡིག་ཡིན་པས་ཀྱང་མ་
ཁྱབ་པའི་ཕྱིར། དང་པོ་དེ ར་ཐལ། ཐར་པ་ཐོབ་པ་ལ་བདག་མེད་སྒོམ།
50



སུམ་ཅུ་པའི་སྐོར།
ཞེས་པའི་སྐབས་ཀྱི་ལ་ཡིག་ལ་ཡིག་གང་ཞིག དེ་དེ་ཉིད་ཀྱི་ཕྲད་མ་ཡིན་
པའི་ཕྱིར། མ་གྲུབ་ན། དེར་ཐལ། དེ་རྣམ་དབྱེ་བཞི་པའི་ཕྲད་ཡིན་པའི་
ཕྱིར་ཏེ། ཐར་པ་ཐོབ་པ་ལ་བདག་མེད་སྒོམ། ཞེས་པ་རྣམ་དབྱེ་བཞི་པ་
ཡིན་པའི་ཕྱིར། རྩ་རྟགས་ཕྱི་མ་དེར་ཐལ། དགྲ་བཅོམ་དུ་གྲུབ། ཅེས་
པའི་སྐབས་ཀྱི་དུ་ཡིག་དེ་ཉིད་ཀྱི་ཕྲད་གང་ཞིག ལ་ཡིག་མ་ཡིན་པའི་ཕྱིར།
ཁ་ཅིག་གཉིས་པ་ཡང་མི་འཐད་དེ། ལ་ཡིག་ཡིན་ན། དེ་ཉིད་ཀྱི་
ཕྲད་མ་ཡིན་པས་ཀྱང་མ་ཁྱབ་པའི་ཕྱིར། མ་གྲུབ་ན། དེར་ཐལ། ཆུ་
དར་ལ་གྱུར། ཅེས་པའི་སྐབས་ཀྱི་ལ་ཡིག་ལ་ཡིག་གང་ཞིག དེ་དེ་ཉིད་ཀྱི་
ཕྲད་ཀྱང་ཡིན་པའི་ཕྱིར། དང་པོ་སླ། ཕྱི་མ་དེར་ཐལ། བརྗོད་བྱའི་ངོ་བོ་
དེའི་རང་བཞིན་ནམ། ངོ་བོ་བདེན་པ་ཙམ་སྟོན་བྱེད་ཀྱི་ཕྲད་ཡིན་པའི་ཕྱིར།
ཁ་ཅིག་གསུམ་པ་ཡང་མི་འཐད་དེ། དེ་གཉིས་ལ་མུ་བཞི་ཡོད་པའི་
ཕྱིར། དེར་ཐལ། ལ་ཡིག་ཡིན་ན། དེ་ཉིད་ཀྱི་ཕྲད་ཡིན་པས་མ་ཁྱབ་
པའི་མུ། དེ་ཉིད་ཀྱི་ཕྲད་ཡིན་ན། ལ་ཡིག་ཡིན་པས་མ་ཁྱབ་པའི་མུ། ལ་
ཡིག་ཡིན་ན། དེ་ཉིད་ཀྱི་ཕྲད་མ་ཡིན་པས་མ་ཁྱབ་པའི་མུ་གསུམ་ནི་གོང་
དུ་བཞག་ཟིན་ལ། ལ་ཡིག་མ་ཡིན་ན། དེ་ཉིད་ཀྱི་ཕྲད་ཡིན་པས་ཀྱང་མ་
ཁྱབ་པའི་ཕྱིར། མ་གྲུབ་ན། དེ ར་ཐལ། ཤར་ཕྱོགས་སུ་འགྲོ། ཞེས་
པའི་སྐབས་ཀྱི་སུ་ཡིག་ལ་ཡིག་མ་ཡིན་པ་གང་ཞིག དེ་ཉིད་ཀྱི་ཕྲད་ཀྱང་
མ་ཡིན་པའི་ཕྱིར། དང་པོ་སླ། ཕྱི་མ་དེར་ཐལ། དེ་རྣམ་དབྱེ་གཉིས་
པའི་ཕྲད་ཡིན་པའི་ཕྱིར་ཏེ། དེའི་བྱ་བའི་ཡུལ་དང་བྱ་བ་གཉིས་པོ་སོ་སོར་
ཡོད་པ་གང་ཞིག བྱ་བའི་ཡུལ་ལ་བྱ་བ་བྱེད་པར་སྟོན་བྱེད་ཀྱི་ཕྲད་ཡིན་



དངོས་གཞིའི་སློབ་དེབ་རིག་པའི་ཉིན་བྱེད།
པའི་ཕྱིར།
ཡང་ཁ་ཅིག ཆུ་དར་ལ་གྱུར་ཅེས་པའི་ལ་ཡིག་དེ། དེ་ཉིད་ཀྱི་
ཕྲད་མ་ཡིན་པར་ཐལ། དེ་རྣམ་དབྱེ་གཉིས་པའི་ཕྲད་ཡིན་པའི་ཕྱིར། དེར་
ཐལ། ཆུ་དར་ལ་གྱུར། ཅེས་པ་རྣམ་དབྱེ་གཉིས་པ་ཡིན་པའི་ཕྱིར་ཟེར་
ན༑ ལ་ཡིག་དེ་ཉིད་ལ་མི་འཇུག་པར་ཐལ། ཁྱེད་ཀྱི་འདོད་པ་དེའི་ཕྱིར།
འདོད་མི་ནུས་ཏེ། ལས་དང་ཆེད་དང་རྟེན་གནས་དང་། །དེ་ཉིད་ཚེ་སྐབས་
ལ་སྒྲ་ཡིན། །ཞེས་གསུངས་པའི་ཕྱིར།
གསུམ་པ་རྣམ་དབྱེ་དྲུག་པ་འཆད་པ་ལ།
ཐོག་མར་དམ་བཅའ་བ་ནི།།
རྩ་བར། རྗེས་འཇུག་ཡི་གེ་བཅུ་པོ་ནི། །
ཨི་དང་མཐུན་ལུགས་འདི་ཞེས་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ། སྦྱོར་བ་འགོད་པ་ནི། །
ཨི་ལྡན་གྱི་རྣམ་དབྱེ་དག་ལས་དྲུག་པ་འབྲེལ་སྒྲ་ཆོས་ཅན། ཐོག་
མར་འཆད་པ་ལ་དམ་བཅའ་བ་ཡོད་དེ། མིང་གི་མཐའི་རྗེས་འཇུག་གི་ཡི་གེ་
བཅུ་པོ་རྣམས་ནི། དབྱངས་ཨི་སྦྱར་བའི་རྣམ་དབྱེ་དྲུག་པ་དང་མཐུན་ལུགས་
འདི་ཞེས་བྱའོ། ཞེས་པ་དེ་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། མིང་མཐའི་རྗེས་འཇུག་བཅུ་པོ་གང་རུང་ཡིན་ན།
དབྱངས་ཨི་སྦྱར་བའི་རྣམ་དབྱེ་དྲུག་པ་དང་མཐུན་པར་བསྟན་པ་ཡིན་པས་
52



སུམ་ཅུ་པའི་སྐོར།
ཁྱབ་ཟེར་ན། མཁས་པ། སེམས་པ། དད་པ། དཀའ་བ་རྣམས་ཀྱི་མིང་
གི་ཆ་ཤས་སྔ་མའི་མཐར་ཞུགས་པའི་རྗེས་འཇུག་རྣམས་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་གཞིའི་
རྗེས་སུ་འཇུག་པའི་རྗེས་འཇུག་གང་ཞིག ག་ང་ད་ན་བ་མ་འ། །ར་ལ་ས་
རྣམས་རྗེས་འཇུག་བཅུ། །ཞེས་པའི་རྗེས་འཇུག་བཅུ་པོ་གང་རུང་ཡིན་
པའི་ཕྱིར། རྟགས་གཉིས་པ་སླ། རྟགས་དང་པོ་མ་གྲུབ་ན། དེ་ཆོས་ཅན།
དེར་ཐལ། མིང་གཞི་ཁ་དང་། ས། ད། ཀ་རྣམས་ཀྱི་མཐར་ཞུགས་པའི་
རྗེས་འཇུག་ཡིན་པའི་ཕྱིར། རྩ་བར་འདོད་ན། མཁས་པ་དང་། སེམས་
པ༑ དད་པ། དཀའ་བ་རྣམས་ཀྱི་མིང་གི་ཆ་ཤས་སྔ་མའི་མཐར་ཞུགས་
པའི་རྗེས་འཇུག་རྣམས་ཆོས་ཅན། དབྱངས་ཨི་སྦྱར་བའི་རྣམ་དབྱེ་དྲུག་
པ་དང་མཐུན་པར་བསྟན་པ་མ་ཡིན་པར་ཐལ། རྗེས་འཇུག་དེ་རྣམས་གང་
དང་མཐུན་པའི་གཞི་རྣམ་དབྱེ་དྲུག་པ་མ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཆོས་ཅན་དེ་དང་མཐུན་ཞིང་འདྲེན་པ་ནི་མིང་
མཐའི་པ་བ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། དེའི་མིང་གི་ཆ་ཤས་ཕྱི་མ་རྣམས་དེ་ལྟར་ཡིན་པའི་ཕྱིར། །
ཡང་ཁ་ཅིག་ན་རེ། ཨི་ཡིག་དང་སྦྱར་བའི་རྣམ་དབྱེ་ཡིན་ན། རྗེས་
འཇུག་མ་ཞུགས་པའི་མིང་དང་མཐུན་པས་ཁྱབ་ཟེར་ན། བདག་གི་དེ་ཞེས་
པའི་གི་སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ ར་ཐལ།
ཨི་ལྡན་གྱི་རྣམ་དབྱེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཨི་ལྡན་གྱི་རྣམ་དབྱེ་དྲུག་པ་འབྲེལ་སྒྲ་ཡིན་པའི་ཕྱིར། མ་གྲུབ་ན།



--
-
དངོས་གཞིའི་སློབ་དེབ་རིག་པའི་ཉིན་བྱེད།
དེ་ཆོས་ཅན། དེར་ཐལ། བདག་པོ་དང་ཡུལ་གྱི་འབྲེལ་བ་སྟོན་པའི་ཨི་
ལྡན་གྱི་རྣམ་དབྱེ་ཡིན་པའི་ཕྱིར། རྩ་བར་འདོད་ན། བདག་གི་དེ་ཞེས་
པའི་གི་སྒྲ་ཆོས་ཅན། རྗེས་འཇུག་མ་ཞུགས་པའི་མིང་དང་མཐུན་པ་མ་
ཡིན་པར་ཐལ། ཆོས་ཅན་དེ་རྗེས་འཇུག་དང་མཐུན་པར་སྦྱོར་དགོས་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་ཚིག་གང་གི་བར་
མཚམས་སུ་སྦྱར་བ་ལ་རྗེས་འཇུག་ལ་ལྟོས་པ་ཅན་གྱི་རྣམ་དབྱེ་ཡིན་པའི་
ཕྱིར་ཏེ། རྩ་བར། དང་པོ་གཉིས་ལ་དང་པོ་མཐུན། །ཞེས་དང་། དེ་དག་ཨི་
སྦྱར་འབྲེལ་བའི་ས། །ཞེས་སོགས་ཀྱིས་ལེགས་པར་བསྟན་པའི་ཕྱིར།
དེ་ནས་མཐུན་ལུགས་དངོས་བསྟན་པའི་ཕྱིར།
རྩ་བར། དང་པོ་གཉིས་ལ་དང་པོ་མཐུན། །
གསུམ་ལྔ་བཅུ་ལ་ཀྱ་དང་སྦྱར། །
བདུན་པ་ཉིད་ལ་བདུན་པ་སྟེ། །
ལྷག་མ་རྣམས་ལ་གྱ་སྦྱར་བ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ཤེས་བྱ་ཆོས་ཅན། རྣམ་དབྱེ་དྲུག་པའི་སྒྲ་འདྲེན་པའི་ཚེ་ག་ང་གཉིས་
ཀྱི་མཐར་གི་དང་། ད་བ་ས་རྣམས་ཀྱི་མཐར་ཀྱི་དང་། འ་མཐར་འི་དང་།
ན་མ་ར་ལ་རྣམས་ཀྱི་མཐར་གྱི་མཐུན་པའམ་སྦྱར་བར་བྱ་བ་ཡིན་ཏེ། རྩ་
བར། དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་ཀྱ་དང་
སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་བ། །དེ་
54



སུམ་ཅུ་པའི་སྐོར།
དག་ཨི་སྦྱར་འབྲེལ་བའི་ས། །ཞེས་གསུངས་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག དྲུག་སྒྲའི་ཕྲད་ཡིན་ན། སྐབས་འདིར་དངོས་སུ་བསྟན་
པས་ཁྱབ་ཟེར་ན། འདས་པའི་སངས་རྒྱས་རྣམས་དང་ཕྱོགས་བཅུ་ཡི། །ཞེས་
པའི་སྐབས་ཀྱི་དྲུག་སྒྲ་རྣམས་ཆོས་ཅན། སྐབས་འདིར་དངོས་སུ་བསྟན་
པར་ཐལ། དེ་དག་ཀྱང་དྲུག་སྒྲའི་ཕྲད་ཡིན་པའི་ཕྱིར། འདོད་མི་ནུས་
སྟེ ༑ སྐབས་འདིའི་ཤུགས་བསྟན་ཡིན་པའི་ཕྱིར།
དེ་དག་གང་ལ་འཇུག་པ་ནི། །
རྩ་བར། དེ་དག་ཨི་སྦྱར་འབྲེལ་བའི་ས། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
ག་ཀྱ་འ་གྱ་རྣམས་ལ་དབྱངས་བཞིའི་དང་པོ་ཨི་ཡིག་སྦྱར་བས་གི་
ཀྱི་འི་གྱི་ཞེས་འབྱུང་བའི་རྣམ་དབྱེ་རྣམས་ཆོས་ཅན། ཁྱོད་ལ་རྣམ་དབྱེ་
བརྒྱད་ལས་དྲུག་པ་འབྲེལ་བའི་སྒྲ་ཞེས་བྱ་སྟེ། རང་གི་ཆ་ཤས་དང་། ཡོ་
བྱད་ལ་སོགས་པའི་འབྲེལ་ཆོས་རྣམས། རང་དང་འབྲེལ་བར་སྒྲུབ་པའམ་
རང་གི་ཡིན་པར་སྒྲུབ་པ་ལ་འཇུག་པའི་ཕྲད་ཡིན་པའི་ཕྱིར།
གཉིས་པ་མཐའ་དཔྱད་པ་ལ། །
ཁ་ཅིག་ན་རེ། རྣམ་དབྱེ་དྲུག་པ་འབྲེལ་བའི་སྒྲ་ཡིན་ན། ཆོས་
གང་དང་འབྲེལ་བའི་འབྲེལ་ཡུལ་དང་འབྲེལ་ཆོས་སོ་སོར་འབྱེད་ཅིང་གཙོ་
ཆེ ར་ཁྱད་གཞི་འབྲེལ་ཡུལ་དང་ཉེ་བའི་རྣམ་དབྱེ ་ཡིན་པས་ཁྱབ་ཟེར་ན།
55



དངོས་གཞིའི་སློབ་དེབ་རིག་པའི་ཉིན་བྱེད།
བདག་ནི་རྨོངས་རྟུལ་བྱིས་པའི་བྱིས་པ་སྟེ། ཞེས་པ་ལྟ་བུ་སོགས་ཀྱི་འབྲེལ་
སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། བདག་ཉིད་གཅིག་པའམ་ངོ་བོ་གཅིག་པ་སྟོན་པའི་འབྲེལ་སྒྲ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཀྱི་སྐུ། རྒྱ་
མཚོའི་ཆུ། གསེར་གྱི་བུམ་པ་ཞེས་པ་ལྟ་བུ་སོགས་ངོ་བོ་གཅིག་པའམ་བདག་
ཉིད་གཅིག་པའི་འབྲེལ་བ་བརྗོད་པ་ཡིན་པ་གང་ཞིག རྒྱུ་མཚན་མཚུངས་
པའི་ཕྱིར། རྟགས་དང་པོ་མ་གྲུབ་ན། དང་པོ་དེར་ཐལ། འགྲེལ་ཆེན་མུ་
ཏིག་ཕྲེང་མཛེས་ལས། འབྲེལ་བའང་བདག་ཉིད་གཅིག་པའི་འབྲེལ་བ་བརྗོད་
པ༑ ཆོས་ཀྱི་སྐུ། རྒྱ་མཚོའི་ཆུ། གསེར་གྱི་བུམ་པ་ལྟ་བུ་དང་། ཞེས་
གསུངས་པའི་ཕྱིར། གོང་གི་རྟགས་གཉིས་པ་མ་གྲུབ་ན་སླ། རྩ་བར་འདོད་
ན༑ དེ་ཆོས་ཅན། ཆོས་གང་དང་འབྲེལ་བའི་འབྲེལ་ཡུལ་དང་འབྲེལ་
ཆོས་སོ་སོར་འབྱེད་ཅིང་གཙོ་ཆེར་ཁྱད་གཞི་འབྲེལ་ཡུལ་དང་ཉེ་བའི་རྣམ་
དབྱེ་མ་ཡིན་པར་ཐལ། འབྲེལ་ཡུལ་དང་འབྲེལ་ཆོས་སོ་སོར་འབྱེད་པའི་
རྣམ་དབྱེ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་
འབྲེལ་ཡུལ་དང་འབྲེལ་ཆོས་གཉིས་སོ་སོར་དབྱེ་རྒྱུ་མེད་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། ཁྱོད་ཀྱི་འབྲེལ་ཡུལ་དང་འབྲེལ་ཆོས་གཉིས་
ལྡོག་པ་སོ་སོར་དབྱེ་རྒྱུ་མེད་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། བྱིས་པ་བྱིས་པའི་ལྡོག་པ་ཡིན་པའི་ཕྱིར། མ་གྲུབ་ན། དེར་ཐལ།
གཞི་གྲུབ་ན། ཁྱོད་ཁྱོད་ཀྱི་ལྡོག་པ་ཡིན་པས་ཁྱབ་པའི་ཕྱིར། རྟགས་སླ།
ཁ་ཅིག་ན་རེ། གི་གྱི་སོགས་འབྲེལ་སྒྲ་བཞི་པོ་གང་རུང་གིས་སྟོན་



-
--
-
-
སུམ་ཅུ་པའི་སྐོར།
པའི་གཞི་མཐུན་སྡུད་པའི་སྒྲ་ཡིན་ན། རྣམ་དབྱེ་དྲུག་པ་འབྲེལ་བའི་སྒྲ་ཡིན་
པས་ཁྱབ་ཟེར་ན། རྫས་ཀྱི་ཆོས་ཞེས་པ་ལྟ་བུ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། གི་གྱི་སོགས་བཞི་ལས་ཀྱི་
སྒྲས་གཞི་མཐུན་སྟོན་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། སྡེ་བདུན་ཡིད་ཀྱི་མུན་སེལ་ལས། འདི ར་རྫས་ཀྱི་ཆོས་ཞེས་པ་ནི་
གཞི་མཐུན་གྱི་བསྡུ་བ་ཡིན་གྱི། ཞེས་གསུངས་པའི་ཕྱིར། རྩ་བར་འདོད་
ན༑ དེ་ཆོས་ཅན། རྣམ་དབྱེ་དྲུག་པ་འབྲེལ་བའི་སྒྲ་མ་ཡིན་པར་ཐལ། གཞི་
མཐུན་སྡུད་པའི་སྒྲ་ཡིན་ལ། རྣམ་དབྱེ་དྲུག་པ་མ་ཡིན་པའི་མུ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། སྡེ་བདུན་ཡིད་ཀྱི་མུན་
སེལ་ལས། འདི ར་རྫས་ཀྱི་ཆོས་ཞེས་པ་ནི། གཞི་མཐུན་གྱི་བསྡུ་བ་ཡིན་
གྱི༑ དྲུག་པའི་རྣམ་དབྱེ་མ་ཡིན་པས། རྫས་དང་དེའི་ཆོས་ལྡོག་པ་དང་
དེའི་ཆོས་ཞེས་འབྱེད་པ་དོན་མ་ཡིན་ནོ། །ཞེས་གསུངས་པའི་ཕྱིར།
ཡང་ཁ་ཅིག ཉི་མའི་འོད་ཅེས་པ་ལྟ་བུ་ངོ་བོ་གཅིག་པའི་འབྲེལ་
བ་དང་། ཨུཏྤལའི་སྔོན་པོ་ཞེས་པ་ལྟ་བུ་གཞི་མཐུན་གྱི་འབྲེལ་བ་སྟོན་པའི་
སྒྲ་ཡིན་ཟེར། དེ་མི་འཐད་པར་ཐལ། དང་པོ་ངོ་བོ་གཅིག་པའི་འབྲེལ་
བར་མི་འཐད་པ་གང་ཞིག ཕྱི་མ་གཞི་མཐུན་གྱི་འབྲེལ་བར་མི་འཐད་པའི་
ཕྱིར། དང་པོ་མ་གྲུབ་ན། ཉི་མའི་འོད་ཅེས་པ་ལྟ་བུའི་འབྲེལ་སྒྲ་ཆོས་
ཅན། ངོ་བོ་གཅིག་པའི་འབྲེལ་སྒྲ་མ་ཡིན་པར་ཐལ། རྒྱུ་དང་འབྲས་བུའི་
འབྲེལ་བ་སྟོན་པའི་སྒྲ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་
ཐལ། ངོ་བོ་གཅིག་པའི་འབྲེལ་སྒྲ་དང་། རྒྱུ་དང་འབྲས་བུའི་འབྲེལ་སྒྲ་
57



དངོས་གཞིའི་སློབ་དེབ་རིག་པའི་ཉིན་བྱེད།
གཉིས་འགལ་བའི་ཕྱིར། མ་གྲུབ་ན། དེར་ཐལ། ངོ་བོ་གཅིག་པའི་འབྲེལ་
སྒྲ་ཡིན་ན། འབྲེལ་ཡུལ་དང་འབྲེལ་ཆོས་གཉིས་ངོ་བོ་གཅིག་པའི་ཚུལ་
དུ་བསྟན་དགོས། རྒྱུ་འབྲས་སྟོན་པའི་འབྲེལ་སྒྲ་ཡིན་ན། འབྲེལ་ཡུལ་
དང་འབྲེལ་ཆོས་གཉིས་ངོ་བོ་ཐ་དད་པའི་ཚུལ་དུ་བསྟན་དགོས་པའི་ཕྱིར།
གོང་གི་མ་ཁྱབ་མཚམས་སུ་རྟགས་མ་གྲུབ་ན། དེ་ཆོས་ཅན། དེར་ཐལ།
ཉི་མའི་འོད་དང་ཉི་མ་གཉིས་རྒྱུ་འབྲས་ཡིན་པའི་ཕྱིར། མ་གྲུབ་ན། དེར་
ཐལ། ཉི་མའི་འོད་ལ་ཉི་མ་ཞེས་པ་རྒྱུ་མིང་འབྲས་ལ་བཏགས་པའི་བཏགས་
མིང་ཡིན་པའི་ཕྱིར། མ་གྲུབ་ན། དེར་ཐལ། དཀའ་འགྲེལ་དགོངས་པ་
རབ་གསལ་ལས། གཉིས་པ་ལ། རྒྱུ་མིང་འབྲས་ལ་བཏགས་པའི་བཏགས་
མིང་དང་། འབྲས་མིང་རྒྱུ་ལ་བཏགས་པའི་བཏགས་མིང་གཉིས། དང་
པོ་ནི། ཉི་མའི་འོད་ཟེར་ལ་ཉི་མ་ཞེས་པའི་སྒྲ་ལྟ་བུ། ཞེས་གསུངས་པའི་ཕྱིར།
རྩ་རྟགས་གཉིས་པ་མ་གྲུ་ན། ཨུཏྤལའི་སྔོན་པོ་ཞེས་པ་ལྟ་བུའི་འབྲེལ་སྒྲ་ཆོས་
ཅན། གཞི་མཐུན་གྱི་འབྲེལ་སྒྲ་མ་ཡིན་པར་ཐལ། ཨུལ་དང་སྔོན་པོ་གཉིས་
ཀྱི་གཞི་མཐུན་མི་སྲིད་པའི་ཕྱིར། མ་གྲུབ་ན། དེར་ཐལ། ཨུཏྤལ་དང་ཁ་
དོག་གི་གཞི་མཐུན་མེད་པའི་ཕྱིར། མ་གྲུབ་ན། དེར་ཐལ། གཟུགས་ཀྱི་སྐྱེ་
མཆེད་དང་རེག་བྱའི་སྐྱེ་མཆེད་ཀྱི་གཞི་མཐུན་མེད་པའི་ཕྱིར་ཏེ། མིག་ཤེས་
ཀྱི་གཟུང་བྱ་དང་ལུས་ཤེས་ཀྱི་རེག་བྱའི་གཞི་མཐུན་མེད་པའི་ཕྱིར། མ་གྲུབ་
ན༑ དེར་ཐལ། དེ་དག་སོ་སོ་འགལ་བ་ཡིན་པའི་ཕྱིར་རོ། །
ཡང་ཁ་ཅིག རྣམ་དབྱེ་དྲུག་པ་འབྲེལ་བ་སྟོན་པའི་སྒྲ་ཡིན་ན། མིང་
དོན་ཕན་ཚུན་འབྲེལ་བ་བརྗོད་པའི་དོན་ཅན་གྱི་སྒྲ་ཡིན་པས་ཁྱབ་ཟེར་ན།



སུམ་ཅུ་པའི་སྐོར།
གསེར་གྱི་རྣ་རྒྱན། ཞེས་པ་དང་། བུམ་པའི་ཁ་དོག ཅེས་པ་ལྟ་བུའི་
འབྲེལ་སྒྲ་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་
ཆོས་ཅན། དེ ར་ཐལ། འབྲེལ་སྒྲ་སྔ་མ་གཞི་མཐུན་སྡུད་པ་དང་། ཕྱི་མ་
ཁྱད་གཞི་ཁྱད་ཆོས་ཀྱི་འབྲེལ་སྒྲ་ཡིན་པའི་ཕྱིར། མ་གྲུབ་ན། དེ་གཉིས་
ཀྱི་དཔེར་བརྗོད་མི་རྙེ ད་པར་ཐལ། འདོད་པ་དེའི་ཕྱིར། འདོད་མི་ནུས་
ཏེ༑ འབྲེལ་སྒྲའི་འཇུག་ཚུལ་གྱི་རྣམ་གྲངས་དགུ་སོགས་ཡོད་པའི་ཕྱིར།
མ་གྲུབ་ན། རྟགས་སླ། རྩ་བར་འདོད་ན། དེ་ཆོས་ཅན། མིང་དོན་ཕན་
ཚུན་འབྲེལ་བ་བརྗོད་པའི་དོན་ཅན་མ་ཡིན་པར་ཐལ། ཁྱོད་ཀྱི་འབྲེལ་ཡུལ་
དང་འབྲེལ་ཆོས་ལ་མིང་དོན་གྱི་འབྲེལ་བ་མ་གྲུབ་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། སྐབས་འདིའི་མིང་དོན་གྱི་འབྲེལ་བ་ཞེས་པ་
བརྗོད་བྱ་དང་རྗོད་བྱེད་ཀྱི་འབྲེལ་བ་ལ་བྱེད་ཀྱང་མི་འཐད། མཚན་མཚོན་
གྱི་འབྲེལ་བ་ལ་བྱེད་ན་ཡང་མི་འཐད་པའི་ཕྱིར། རྟགས་སྔ་ཕྱི་སླ། བྱས་
པ་ལ་ཁོ་ན་རེ། འབྲེལ་བའི་སྒྲ་ཡིན་ན། མིང་དོན་ཕན་ཚུན་འབྲེལ་བ་བརྗོད་
པའི་དོན་ཅན་ཡིན་པས་ཁྱབ་པར་ཐལ། དེ་ཡིན་ན། རྟེན་དང་བརྟེན་པའམ་
ཡན་ལག་དང་ཡན་ལག་ཅན་སོགས་མིང་དོན་ཕན་ཚུན་འབྲེལ་བ་བརྗོད་པའི་
དོན་ཅན་གྱི་སྒྲ་ཡིན་པས་ཁྱབ་པའི་ཕྱིར། མ་གྲུབ་ན། དེར་ཐལ། དེ་རྣམ་
དབྱེ་དྲུག་པའི་ངོ་བོ་ཡིན་པའི་ཕྱིར་ཏེ། སུམ་འགྲེལ་མུ་ཏིག་ཕྲེང་མཛེས་
སུ༑ དེ་དག་ནི་གཞུང་གཞན་དུ་རྣམ་དབྱེ་དྲུག་པ་ཞེས་འབྱུང་བ་རྟེན་དང་
བརྟེན་པའམ་ཡན་ལག་དང་ཡན་ལག་ཅན་སོགས་མིང་དོན་ཕན་ཚུན་འབྲེལ་
བ་བརྗོད་པའི་དོན་ཅན་གྱི་སྒྲ་ཡིན་པས་འབྲེལ་བའི་ས་ཞེས་བྱའོ། །ཞེས་



-
-
-
-
དངོས་གཞིའི་སློབ་དེབ་རིག་པའི་ཉིན་བྱེད།
གསུངས་པའི་ཕྱིར། ཞེ་ན། རང་ལུགས་མ་ཁྱབ་སྙམ་སྟེ། ལུང་དེ་ནི་
རྣམ་དབྱེ་དྲུག་པའི་ངོ་བོ་མ་ཡིན་པར་རྩ་བས་དངོས་སུ་བསྟན་པའི་རྣམ་དབྱེ་
དྲུག་པའི་སྒྲ་བཤད་པ་ཙམ་ཡིན་པའི་ཕྱིར་རོ། །
ཡང་ཁ་ཅིག ཀྱི་ལ་སོགས་པ་ལྔ་པོ་གང་རུང་གི་འཇུག་པ་ཡིན་ན།
རྣམ་དབྱེ་དྲུག་པ་ཡིན་པས་ཁྱབ་ཟེར་ན། སངས་རྒྱས་ནི་ཆོས་དྲང་པོ་ཁོ་
ནར་གསུངས་མོད་ཀྱི། ཐབས་མཁས་པའི་དབང་གིས་འཁྱོག་པོར་ཡང་
གསུང་ངོ་། ལྟ་བུ་སོགས་ཆོས་ཅན། དེར་ཐལ། དེའི་ཕྱིར། མ་གྲུབ་ན།
རྟགས་སླ། རྩ་བར་འདོད་ན། དེ་ཆོས་ཅན། རྣམ་དབྱེ་དྲུག་པ་མ་ཡིན་
པར་ཐལ། རྣམ་དབྱེ་དྲུག་པ་མ་ཡིན་པའི་དོན་འགལ་བའམ། ཕྱི་ཚིག་
འགལ་བའམ། མི་མཐུན་པར་སྟོན་པའི་ཚིག་གི་རྒྱན་ལ་འཇུག་པ་ཙམ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྣམ་བཤད་ཀུན་
བཟང་དགོངས་རྒྱན་ལས། འདི ར་དངོས་སུ་མ་བཤད་ཀྱང་ཀྱི་ལ་སོགས་
པའི་འཇུག་པ་ནི། རྣམ་དབྱེ་དྲུག་པ་མ་ཡིན་པ་གཞན་ལའང་མཐོང་སྟེ། དོན་
འགལ་བ་དཔེར་ན། དྲང་པོ་དང་འཁྱོག་པོ་ལྟ་བུ་ལ་མཚོན་ན། སངས་
རྒྱས་ནི་ཆོས་དྲང་པོ་ཁོ་ནར་གསུངས་མོད་ཀྱི། ཐབས་ལ་མཁས་པའི་དབང་
གིས་འཁྱོག་པོར་ཡང་གསུང་ངོ་། ལྟ་བུ་དང་། དེ་ལྟ་མོད་ཀྱི་ལྟ་བུ་སོགས་
མི་མཐུན་པའི་རྒྱན་ལ་འཇུག་པ་ནི་སྨྲ་སྒོར་བཤད་པ་ལྟར་རོ། ཞེས་སོགས་
གསུངས་པའི་ཕྱིར། །
ཁ་ཅིག རྗེས་འཇུག་ན་མ་ར་ལ་བཞི་པོ་གང་རུང་ཡིན་ན། ཁྱོད་
ཀྱི་རྗེས་སུ་འབྲེལ་སྒྲ་གྱི་ཡིག་ཐོབ་པས་ཁྱབ་ཟེར་ན། རྣམ་ཐར། ཕྱི་རོལ།
60



་
---
-
སུམ་ཅུ་པའི་སྐོར།
ལྟ་བུའི་ར་ཡིག་དང་ལ་ཡིག་གི་རྗེས་འཇུག་གཉིས་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ར་ལ་གཉིས་པོ་གང་
རུང་ཡིན་པའི་ཕྱིར། རྟགས་སླ། རྩ་བར་འདོད་ན། དེ་ཆོས་ཅན། ཁྱོད་
ཀྱི་རྗེས་སུ་འབྲེལ་སྒྲ་གྱི་ཡིག་མི་ཐོབ་པར་ཐལ། འབྲེལ་སྒྲ་ཀྱི་ཡིག་ཐོབ་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལ་ད་དྲག་གི་དབང་
གིས་ཀྱི་ཡིག་ཐོབ་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་
རྗེས་སུ་ད་དྲག་གི་དབང་གིས་ཀྱི་ཡིག་ཐོབ་པ་ཡིན་པར་ཐལ། རྣམ་བཤད་
ཀུན་བཟང་དགོངས་རྒྱན་ལས། འདིར་དངོས་སུ་མ་བཤད་པ། ད་དྲག་
གི་དབང་གིས་ཀྱི་ཐོབ་པ་ནི། རྣམ་ཐར་ཀྱི་སྒོ། ཕྱི་རོལ་ཀྱི་ཁང་པ་སོགས་
དང༌། ཞེས་གསུངས་པའི་ཕྱིར། དེ་ལ་ཁོ་ན་རེ། འོ་ན། ཐོན་མིས་སུམ་
ཅུ་པའི་རྩ་བ་ལས། ལྷག་མ་རྣམས་ལ་གྱ་སྦྱར་བ། །དེ་དག་ཨི་སྦྱར་འབྲེལ་
བའི་ས། །ཞེས་རྗེས་འཇུག་ཡི་གེ་བཅུ་ལས་ག་ང་གཉིས་དང་། ད་བ་ས་
གསུམ། འ་བཅས་ཀྱི་ལྷག་མ་སྟེ་ན་མ་ར་ལ་བཞི་ལ་གྱི་ཡིག་གི་སྒྲ་སྦྱར་དགོས་
པར་གསུངས་པ་མི་འཐད་པར་ཐལ། འདོད་པ་དེའི་ཕྱི ར་ཞེ་ན། སྐྱོན་
མེད་དེ། རྩ་བས་དངོས་སུ་བསྟན་པ་ཙམ་ལ་དེ་ལྟར་དགོས་ཀྱང་། སྤྱིར་
འབྲེལ་སྒྲའི་འཇུག་ཚུལ་ལ་དེ་ལྟར་མ་ངེས་པའི་ཕྱིར་རོ། །
བཞི་པ་རྣམ་དབྱེ་གསུམ་པ་འཆད་པ་ནི།
རྩ་བར། དེ་ཉིད་ལ་ནི་བཅུ་པ་སྦྱར། །
བྱེད་པའི་སར་ནི་ཤེས་པར་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།



དངོས་གཞིའི་སློབ་དེབ་རིག་པའི་ཉིན་བྱེད།
དང་པོ་སྦྱོར་བ་འགོད་པ་ནི།
གོང་དུ་བཤད་པའི་འབྲེལ་བ་སྟོན་པའི་གི་ཀྱི་གྱི་འི་བཞི་ལ་རྗེས་འཇུག་
གི་ཡི་གེ་བཅུ་པ་ས་ཡིག་སྦྱར་བས་གིས་སོགས་སུ་གྲུབ་པ་རྣམས་ཆོས་ཅན།
ཁྱོད་ལ་རྣམ་དབྱེ་གསུམ་པ་ཞེས་བརྗོད་པ་ཡིན་ཏེ། བྱེད་པ་པོ་གཙོ་བོར་
སྟོན་པའི་རྣམ་དབྱེ་ཡིན་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། གིས་སོགས་བཞི་པོ་གང་རུང་ཡིན་ན། རྣམ་དབྱེ་
གསུམ་པ་བྱེད་པ་པོ་སྟོན་པའི་སྒྲ་ཡིན་པས་ཁྱབ་ཟེར་ན། ཁྲུས་གྱིས་ཤིག་
ཅེས་པའི་གྱིས་ཀྱི་སྒྲ་ཆོས་ཅན། དེར་ཐལ། དེའི་ཕྱིར། རྟགས་སླ། རྩ་
བར་འདོད་ན། དེ་ཆོས་ཅན། རྣམ་དབྱེ་གསུམ་པ་བྱེད་པ་པོ་སྟོན་པའི་སྒྲ་
མ་ཡིན་པར་ཐལ། དེ་རྣམ་དབྱེ་གསུམ་པ་བྱེད་པ་པོའི་སྒྲ་རུ་འཛིན་པའི་
བློ་རང་གི་ཞེན་ཡུལ་ཐ་སྙད་དུ་ཡང་མེད་པའི་རྟོག་པ་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དེ་ལྟར་དུ་འཛིན་པའི་རྟོག་པ་རང་གི་
ཞེན་ཡུལ་མེད་པའི་རྟོག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། སུམ་འགྲེལ་མུ་ཏིག་ཕྲེང་མཛེས་ལས། སྐབས་འདིར་འགྲེལ་བྱེད་
ཁ་ཅིག་གིས། ཁྲུས་གྱིས་ལྟ་བུའང་བྱེད་པ་པོའི་སྒྲ་རུ་འཁྲུལ་བ་མཐོང་མོད་
ཀྱི་བླུན་པོའི་ཉམས་སུ་རྟོགས་པར་སླ་བ་ཉིད་དོ། ཞེས་གསུངས་པའི་ཕྱིར།
ཁ་ཅིག་ན་རེ། ཁྱོད་བྱ་བ་ཡིན་ན། ཁྱོད་ཀྱི་བྱེད་པ་པོ་གང་ཟག་
ཡིན་པས་ཁྱབ་ཟེར་ན། ཉོན་མོངས་སྐྱེད་པའི་བྱ་བ་དང་། ལམ་སྐྱེད་པའི་
བྱ་བ་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་
62



སུམ་ཅུ་པའི་སྐོར།
ཅན། དེར་ཐལ། ཆོས་ཅན་དེ་ཡིན་པའི་ཕྱིར། རྩ་བར་འདོད་ན། དེ་
ཆོས་ཅན། ཁྱོད་བྱེད་པ་པོ་གང་ཟག་མ་ཡིན་པར་ཐལ། ཁྱོད་བྱེད་པ་པོ་
ལ་ཚུལ་བཞིན་མ་ཡིན་པའི་ཡིད་བྱེད་དང་། ཆོས་རྒྱུ་འབྲས་ལ་ཡིད་ཆེས་
ཀྱི་ལྟ་བ་གཉིས་ལྟ་བུ་སོ་སོ་ནས་འཇོག་པའི་ཕྱིར། མ་གྲུབ་ན། དེ་ཆོས་
ཅན། དེ ར་ཐལ། གནས་བརྒྱད་ཆེན་པོའི་འགྲེལ་པ་ལས། འདི་ལྟར་
འབྲས་ཆན་འཚེད་པའི་བྱེད་པ་པོ་ལྷས་བྱིན་ཡིན་པ་དང་འདྲ་བར་ཉོན་མོངས་
སྐྱེད་པའི་བྱེད་པ་པོ་ཚུལ་བཞིན་མ་ཡིན་པ་ཡིད་ལ་བྱེད་པ་ཡིན་པ་དང་། ལམ་
སྐྱེད་པའི་བྱེད་པ་པོ་ཆོས་རྒྱུ་འབྲས་ལ་ཡིད་ཆེས་ཀྱི་ལྟ་བ་དང་། ཞེས་སོགས་
གསུངས་པའི་ཕྱིར། གཞན་ཡང་། བྱ་བ་དེའི་བྱེད་པ་པོ་ཡིན་ན། གང་
ཟག་ཡིན་པས་མ་ཁྱབ་པར་ཐལ། བདག་གིས་རིག་སྔགས་ཀྱིས་ཚེ་སྒྲུབ་ལྟ་
བུ་ལ་བདག་མ་ཟད། རིག་སྔགས་ཀྱང་བྱེད་པ་པོ་ཡིན་པའི་ཕྱིར། མ་གྲུབ་
ན༑ རིག་སྔགས་ཆོས་ཅན། ཁྱོད་བདོག་གིས་རིག་སྔགས་ཀྱིས་ཚེ་སྒྲུབ་
ལྟ་བུའི་ཚེ་བྱེད་པ་པོ་ཡིན་པར་ཐལ། བྱེད་པ་པོ་གཙོ་ཕལ་གཉིས་ལས་ཕལ་
བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ ར་ཐལ། སུམ་འགྲེལ་
མུ་ཏིག་ཕྲེང་མཛེས་ལས། དེའང་ཞིབ་མོར་དཔྱད་ན། བདག་གིས་རིག་སྔགས་
ཀྱིས་ཚེ་སྒྲུབ་ལྟ་བུར་བདག་དང་རིག་སྔགས་གཉི་ག་སྤྱིར་བྱེད་པ་པོ་ཡིན་པས་
གཉིས་ཀ་ལ་རྣམ་དབྱེ་གསུམ་པ་འཇུག་ཀྱང་། བདག་བྱེད་པོ་གཙོ་བོ་དང་རིག་
སྔགས་བྱེད་པོ་ཕལ་བ་ཡིན་པའི་དབྱེ་བ་ཡོད་ཅིང་། ཞེས་གསུངས་པའི་ཕྱིར།
ཁ་ཅིག་ན་རེ། བདག་གིས་རིག་སྔགས་ཀྱིས་ཚེ་སྒྲུབ་ལྟ་བུའི་ཚེ་
བདག་བྱེད་པ་པོ་དང་རིགས་སྔགས་བྱེད་པ་ཙམ་ཡིན་པའི་ཁྱད་པར་འབྱེད་



དངོས་གཞིའི་སློབ་དེབ་རིག་པའི་ཉིན་བྱེད།
པ་མུ་ཏིག་ཕྲེང་མཛེས་ལྟར་ཁས་ལེན་ཟེར། འོ་ན། བདག་གིས་རིག་སྔགས་
ཀྱིས་ཚེ་སྒྲུབ་ལྟ་བུའི་ཚེ་རིག་སྔགས་ཆོས་ཅན། བྱེད་པ་པོ་མ་ཡིན་པར་
ཐལ། བྱེད་པ་ཙམ་ཡིན་པའི་ཕྱིར། རྟགས་ཁས། མ་ཁྱབ་ན། དེ་ལ་ཁྱབ་
པ་ཡོད་པར་ཐལ། བྱེད་པ་ཙམ་ཞེས་པའི་སྒྲས་བྱེད་པ་པོ་གཅོད་པའི་ཕྱིར།
མ་གྲུབ་ན། ཙམ་སྒྲའི་ནུས་པ་མེད་པར་ཐལ་ལོ། རྩ་བར་འདོད་ན། དེ་
ཆོས་ཅན། བྱེད་པ་པོ་ཡིན་པར་ཐལ། བདག་དང་རིག་སྔགས་གཉིས་ཀ་བྱེད་
པ་པོ་ཡིན་པར་བཤད་པ་འགྲེལ་ཆེན་དུ་ལུང་དྲངས་པ་ལྟར་ཡིན་པའི་ཕྱིར། དེ་
ལ་ཁོ་ན་རེ། འགྲེལ་ཆེན་དུ། ཡང་ན་ཞེས་བཞེད་ཚུལ་སྔ་ཕྱི་གཉིས་གདམ་
ང་ལྟ་བུར་གསུངས་པས་སྐྱོན་མེད་ཀྱི་ལན་འདེབས་ཀྱང་དཔྱད་པར་བྱའོ། །
ཁ་ཅིག་ན་རེ། འདི ར་ཤུགས་ལ་བསྟན་པ་ད་དྲག་གི་མཐར་ཀྱིས་
ཐོབ་པའི་དཔེར། ཡིད་ཀྱི་འདུས་ཏེ་རེག་པའི་རྐྱེནད་ཀྱིས་ཚོར་བ་ཞེས་སོགས་
འགོད་པ་ཡིན་ཟེར། ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ཞེས་
པ་ལྟ་བུ་སོགས་ཆོས་ཅན། སྐབས་འདིའི་ཤུགས་ལ་བསྟན་པ་ད་དྲག་གི་
མཐར་ཀྱིས་ཐོབ་པའི་དཔེར་མི་འཐད་པར་ཐལ། དེ་འདྲའི་ཐོབ་ཚུལ་དེ་
ཤུགས་ལ་བསྟན་པ་མ་ཡིན་པའི་ཕྱིར། མ་གྲུབ་ན། རྟགས་དེར་ཐལ། དེ་
འདྲའི་ཐོབ་ཚུལ་ནི་རྗེས་འཇུག་ད་ཡིག་གི་རྗེས་སུ་ཀྱིས་ཐོབ་པའི་དཔེ་ཡིན་
པ་གང་ཞིག དེ་སྐབས་འདི ར་དངོས་སུ་བསྟན་པའི་ཕྱིར། རྟགས་དང་
པོ་མ་གྲུབ་ན། ཡང་འཇུག་ཡིན་ན། རྗེས་འཇུག་མ་ཡིན་པས་ཁྱབ་པར་
ཐལ་ལོ། གཉིས་པ་མ་གྲུབ་ན། དེ་སྐབས་འདི ར་དངོས་སུ་བསྟན་པར་
ཐལ། རྩ་བ་ལས། དང་པོ་གཉིས་ལ་དང་པོ་མཐུན། །གསུམ་ལྔ་བཅུ་ལ་
6



སུམ་ཅུ་པའི་སྐོར།
ཀྱ་དང་སྦྱར། །བདུན་པ་ཉིད་ལ་བདུན་པ་སྟེ། །ལྷག་མ་རྣམས་ལ་གྱ་སྦྱར་
བ༑ ༑ཞེས་པས་དངོས་སུ་བསྟན་པའི་ཕྱིར། རྟགས་སླ། གཞན་ཡང་།
རྩ་བའི་གསལ་བ་དེར་ཐལ། ཤུགས་བསྟན་ད་དྲག་གི་མཐར་ཀྱིས་ཐོབ་པའི་
དཔེར། ཡིད་ཀྱི་འདུས་ཏེ་རེག་པའི་རྐྱེན་ཀྱིས་ཚོར་བ་ལྟ་བུ་འགོད་དགོས་
པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། རྣམ་བཤད་ཀུན་
བཟང་དགོངས་རྒྱན་ལས། ཤུགས་ལ་བསྟན་པ་ད་དྲག་གི་མཐར་ཡིད་ཀྱི་
འདུས་ཏེ་རེག་པའི་རྐྱེན་ཀྱིས་ཚོར་བ། རབ་འབྱོར་ཀྱིས་གསོལ་བ། ཕ་
རོལ་ཀྱིས་བཤད་ལྟ་བུའོ། །ཞེས་གསུངས་པའི་ཕྱིར། དེ་ལ་ཁོ་ན་རེ། མ་
ཁྱབ་སྟེ། ཀུན་བཟང་དགོངས་རྒྱན་ལས་བཤད་པ་ལྟར་ཁས་བླངས་པས་
གཅིག་ཤོས་མི་འཐད་པའི་ཉེས་པ་མེད་དེ། གཉིས་ཀ་ཤུགས་བསྟན་ད་དྲག་
གི་མཐར་ཀྱིས་ཐོབ་པའི་དཔེར་རུང་བའི་ཕྱིར་ཞེ་ན། འོ་ན། ཀུན་བཏགས་
ཀྱིས་སྟོང་། གངས་ཀྱིས་བརླན། འཇམ་དབྱངས་ཀྱིས་བཤད་སོགས་
མང་དུ་ཡོད་པ་རྣམས་ཀྱང་དངོས་བསྟན་རྗེས་འཇུག་ས་ཡིག་གི་རྗེས་སུ་ཀྱིས་
ཐོབ་པའི་དཔེ་མ་ཡིན་པར་ཤུགས་བསྟན་དུ་འདོད་དགོས་པར་ཐལ། འདོད་
པ་དེའི་ཕྱིར། འདོད་མི་ནུས་ཏེ། དེ་འདྲ་བརྡ་སྤྲོད་པའི་བསྟན་བཅོས་ཚད་
ལྡན་གང་དུའང་མ་བཤད་པའི་ཕྱིར་རོ། །
རྣམ་དབྱེ་དེ་དག་གི་ཡི་གེ་སྦྱོར་ཚུལ་ལས་འཕྲོས་ནས་ཚིག་རྒྱན་
སོགས་འཆད་པ་ལ།
༡༽ ཐོག་མར་རྒྱན་སྡུད་བསྟན་པའི་ཕྱིར།
རྩ་བར། ཨཱ་ལི་ཕྱིས་ནས་གཉིས་པ་སྦྱར། །
65



དངོས་གཞིའི་སློབ་དེབ་རིག་པའི་ཉིན་བྱེད།
ཚིག་རྒྱན་གཉིས་དང་སྡུད་པར་འགྱུར། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
སྔར་བསྟན་པའི་ཨི་ལྡན་གྱི་རྣམ་དབྱེ་ལས་ཀྱི་དང་འི་གཉིས་ལ་ཨཱ་
ལི་ཕྱིས་ཏེ་རྗེས་འཇུག་གཉིས་པ་ང་ཡིག་སྦྱར་བས་ཀྱང་དང་འང་གཉིས་དང་།
དོན་ཐོབ་ཀྱིས་ཡང་དང་གསུམ་གྲུབ་པ་ཆོས་ཅན། ཚིག་གི་རྒྱན་གཉིས་ལ་
སོགས་པར་འགྱུར་བའི་དོན་ཡོད་དེ། མཐུན་པའམ་མི་མཐུན་པའི་ཆོས་
གཉིས་གཞི་གཅིག་ཏུ་སྡུད་ཅིང་། ཁྱད་པར་ཚིག་མཛེས་པར་བྱེད་པ་མཐུན་
པའི་ཚིག་རྒྱན་དང་མི་མཐུན་པའི་ཚིག་རྒྱན་གཉིས་ལ་འཇུག་པ་དང་། གཞི་
འམ་དོན་གཞན་ཞིག་ལ་སྡུད་ཅིང་སྦྱོར་བའི་སྒྲར་འགྱུར་བ་ཡིན་པའི་ཕྱིར།
གཉིས་པ་མཐའ་དཔྱད་པ་ལ། །
ཁ་ཅིག་ན་རེ། མཐུན་པའི་ཚིག་རྒྱན་གྱི་ལྡོག་པ་དང་ཡིན་ཁྱབ་མཉམ་
ཡིན་ན། མཚོན་བྱ་ཡིན་པས་ཁྱབ་ཟེར་ན། མཐུན་པའི་ཆོས་གཉིས་གཞི་
གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་པའི་བཏགས་ཡོད་ཆོས་
གསུམ་ཚང་བ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་
ཅན། དེ ར་ཐལ། ཁྱོད་མཐུན་པའི་ཚིག་རྒྱན་གྱི་ལྡོག་པ་དང་ཐ་དད་གང་
ཞིག ཁྱོད་ཡིན་ན། མཐུན་པའི་ཚིག་རྒྱན་གྱི་ལྡོག་པ་ཡིན་པས་ཁྱབ། མཐུན་
པའི་ཚིག་རྒྱན་གྱི་ལྡོག་པ་ཡིན་ན། ཁྱོད་ཡིན་པས་ཁྱབ་པའི་ཕྱིར། དང༌
པོ་སླ། གཉིས་པ་མ་གྲུབ་ན། མཐུན་པའི་ཆོས་གཉིས་གཞི་གཅིག་ཏུ་སྡུད་
ཅིང་ཁྱད་པར་ཚིག་མཛེས་པར་བྱེད་པ་ཆོས་ཅན། ཁྱོད་ཀྱི་བཏགས་ཡོད་
e



སུམ་ཅུ་པའི་སྐོར།
ཆོས་གསུམ་ཚང་བ་ཡིན་ན། མཐུན་པའི་ཚིག་རྒྱན་གྱི་ལྡོག་པ་ཡིན་པས་
ཁྱབ་པར་ཐལ། མཐུན་པའི་ཚིག་རྒྱན་ཁྱོད་ཀྱི་མཚོན་བྱ་ཡིན་པའི་ཕྱིར།
གསུམ་པ་མ་གྲུབ་ན། མཐུན་པའི་ཚིག་རྒྱན་ཆོས་ཅན། ཁྱོད་ཀྱི་ལྡོ ག་པ་
ཡིན་ན། མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་
མཛེས་པར་བྱེད་པའི་བཏགས་ཡོད་ཆོས་གསུམ་ཚང་བ་ཡིན་པས་ཁྱབ་པར་
ཐལ། མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་
པར་བྱེད་པ་ཁྱོད་ཀྱི་མཚན་ཉིད་ཡིན་པའི་ཕྱིར། རྩ་བར་འདོད་ན། མཐུན་
པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་
པའི་བཏགས་ཡོད་ཆོས་གསུམ་ཚོང་བ་ཆོས་ཅན། མཚོན་བྱ་མ་ཡིན་པར་
ཐལ། མཚན་ཉིད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ ར་ཐལ།
མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་པར་
བྱེད་པའི་མཚོན་བྱའི་མཚན་ཉིད་ཡིན་པའི་ཕྱིར། མ་གྲུབ་ན། མཐུན་
པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་
པ་ཆོས་ཅན། ཁྱོད་ཀྱི་བཏགས་ཡོད་ཆོས་གསུམ་ཚང་བ་དེ། ཁྱོད་ཀྱི་མཚོན་
བྱའི་མཚན་ཉིད་ཡིན་པར་ཐལ། ཁྱོད་མཚན་ཉིད་ཡིན་པའི་ཕྱིར། །
ཡང་ཁ་ཅིག་ན་རེ། མི་མཐུན་པའི་ཆོས་གཉིས་གཞི་གཅིག་ཏུ་སྡུད་
ཅིང་ཁྱད་པར་ཚིག་མཛེས་པར་བྱེད་པའི་ལྡོག་པ་དང་ཡིན་ཁྱབ་མཉམ་ཡིན་
ན༑ མཚན་ཉིད་ཡིན་པས་ཁྱབ་ཟེར་ན། མི་མཐུན་པའི་ཚིག་རྒྱན་གྱི་མཚན་
ཉིད་ཆོས་ཅན། མཚན་ཉིད་ཡིན་པར་ཐལ། མི་མཐུན་པའི་ཆོས་གཉིས་
གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་པའི་ལྡོག་པ་དང་



དངོས་གཞིའི་སློབ་དེབ་རིག་པའི་ཉིན་བྱེད།
ཡིན་ཁྱབ་མཉམ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་
པར་བྱེད་པའི་ལྡོག་པ་དང་ཐ་དད་གང་ཞིག ཁྱོད་ཡིན་ན། མི་མཐུན་པའི་
ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་པའི་
ལྡོག་པ་ཡིན་པས་ཁྱབ། མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་
ཁྱད་པར་ཚིག་མཛེས་པར་བྱེད་པའི་ལྡོག་པ་ཡིན་ན། ཁྱོད་ཡིན་པས་ཁྱབ་
པའི་ཕྱིར། དང་པོ་སླ། གཉིས་པ་མ་གྲུབ་ན། མི་མཐུན་པའི་ཚིག་རྒྱན་
ཆོས་ཅན། ཁྱོད་ཀྱི་མཚན་ཉིད་ཡིན་ན། མི་མཐུན་པའི་ཆོས་གཉིས་གཞི་
གཅིག་ཏུ་སྡུད་ཅིང་ཁྱད་པར་ཚིག་མཛེས་པར་བྱེད་པའི་ལྡོག་པ་ཡིན་པས་
ཁྱབ་པར་ཐལ། ཁྱོད་མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་
ཁྱད་པར་ཚིག་མཛེས་པར་བྱེད་པའི་མཚོན་བྱ་ཡིན་པའི་ཕྱིར། གསུམ་པ་
མ་གྲུབ་ན། མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་
ཚིག་མཛེས་པར་བྱེད་པ་ཆོས་ཅན། ཁྱོད་ཀྱི་ལྡོག་པ་ཡིན་ན། མི་མཐུན་
པའི་ཚིག་རྒྱན་གྱི་མཚན་ཉིད་ཡིན་པས་ཁྱབ་པར་ཐལ། ཁྱོད་མི་མཐུན་པའི་
ཚིག་རྒྱན་གྱི་མཚན་ཉིད་ཡིན་པའི་ཕྱིར། རྩ་བར་འདོད་ན། མི་མཐུན་
པའི་ཚིག་རྒྱན་གྱི་མཚན་ཉིད་ཆོས་ཅན། མཚན་ཉིད་མ་ཡིན་པར་ཐལ།
མཚོན་བྱ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མི་
མཐུན་པའི་ཚིག་རྒྱན་གྱི་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་
ཕྱིར། མ་གྲུབ་ན། མི་མཐུན་པའི་ཚིག་རྒྱན་ཆོས་ཅན། ཁྱོད་ཀྱི་མཚན་
ཉིད་དེ། ཁྱོད་ཀྱི་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་པར་ཐལ།
68



སུམ་ཅུ་པའི་སྐོར།
ཁྱོད་བཏགས་ཡོད་ཆོས་གསུམ་ཚང་བ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། མཚོན་བྱ་ཡིན་པའི་ཕྱིར། མ་ཁྱབ་ན། དེ་ལ་
ཁྱབ་པ་ཡོད་པར་ཐལ། བཏགས་ཡོད་ཆོས་གསུམ་ཚང་བ། མཚོན་བྱའི་
མཚན་ཉིད་ཡིན་པའི་ཕྱིར། །
གཞན་ཡང་། ཁ་ཅིག་ན་རེ། ཁྱད་པར་གྱི་གཞི་སྡུད་པ་ཡིན་པ་
ལས་ལོག་པ་ཡིན་ན། ཁྱད་པར་གྱི་ཆོས་གོང་འོག་གཉིས་ཀས་ཕན་ཚུན་
སྡུད་པ་ཡིན་པ་ལོག་པ་ཡིན་པས་ཁྱབ་ཟེར་ན། ཆོས་ཀྱང་དྲན་ཏེ། ཆོས་
མ་ཡིན་པ་མིན་ནོ་ལྟ་བུ་དང་། ལྷས་ཆར་ཕབ་སྟེ། ཀླུས་ཀྱང་འབེབས་སོ་
ལྟ་བུ་ཆོས་ཅན། ཁྱད་པར་གྱི་ཆོས་གོང་འོག་གཉིས་ཀས་ཕན་ཚུན་སྡུད་
པ་ཡིན་པ་ལས་ལོག་པ་ཡིན་པར་ཐལ། ཁྱད་པར་གྱི་གཞི་སྡུད་པ་ཡིན་པ་
ལས་ལོག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱད་
པར་གྱི་གཞི་སྡུད་པ་མ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ།
ཁྱད་པར་གྱི་གཞི་སྡུད་པ་མ་ཡིན་པ་དང་། ཁྱད་པར་གྱི་གཞི་སྡུད་པ་ཡིན་
པ་ལས་ལོག་པ་གཉིས་དོན་གཅིག་ཡིན་པའི་ཕྱིར། མ་གྲུབ་ན། དེར་ཐལ།
ཁྱད་པར་གྱི་གཞི་སྡུད་པ་ཡིན་པ་ལས་ལོག་པ་ཡོད་པ་གང་ཞིག མ་ཡིན་
པ་དང་ཡིན་པ་ལས་ལོག་པ་གཉིས་དོན་གཅིག་ཡིན་པའི་ཕྱིར། རྩ་བར་འདོད་
ན༑ ཆོས་ཀྱང་དྲན་ཏེ། ཆོས་མ་ཡིན་པ་ནི་མིན་ནོ་ལྟ་བུ་དང་། ལྷས་
ཆར་ཕབ་སྟེ། ཀླུས་ཀྱང་འབེབས་སོ་ལྟ་བུ་ཆོས་ཅན། ཁྱད་པར་གྱི་
ཆོས་གོང་འོག་གཉིས་ཀས་ཕན་ཚུན་སྡུད་པ་ཡིན་པ་ལས་ལོག་པ་མ་ཡིན་
པར་ཐལ། ཁྱད་པར་གྱི་ཆོས་གོང་འོག་གཉིས་ཀས་ཕན་ཚུན་སྡུད་པ་



-
-
དངོས་གཞིའི་སློབ་དེབ་རིག་པའི་ཉིན་བྱེད།
མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཁྱད་པར་གྱི་ཆོས་གོང་འོག་གཉིས་ཀས་ཕན་ཚུན་སྡུ ད་པ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེ ར་ཐལ། ཆོས་ཀྱང་དྲན་ཏེ།
ཆོས་མ་ཡིན་པ་མིན་ནོ་ལྟ་བུ་གོང་མས་འོག་མ་སྡུད་པ་དང་། ལྷས་ཆར་
ཕབ་སྟེ། ཀླུས་ཀྱང་འབེབས་སོ་ལྟ་བུ་འོག་མས་གོང་མ་སྡུད་པ་ཡིན་པའི་
ཕྱིར། གོང་དུ་མ་ཁྱབ་ན། ཁྱད་པར་གྱི་ཆོས་གོང་འོག་གཉིས་ཀས་
ཕན་ཚུན་སྡུད་པ་དང་། དེ་མ་ཡིན་པ་ལས་ལོག་པ་གཉིས་དོན་གཅིག་
ཡིན་པའི་ཕྱིར་རོ། །
༢༽ དེ་ནས་ལྷག་བཅས་ཀྱི་སྒྲ་འཆད་པའི་དབང་དུ་བྱས་ཏེ།
རྩ་བར། ལ་དོན་སུ་ལ་ཨུ་ཕྱིས་ནས། །
དེ་ལ་གསུམ་པའི་དང་པོ་སྦྱར། །
དེ་ལ་ཨཱ་ལི་གསུམ་པ་སྦྱར། ། །
དེ་ནི་ལྷག་མ་དང་བཅས་པའོ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
ལ་དོན་སུ་ཡིག་གི་ཨུ་ཕྱིས་པ་སྟེ་ཞབས་ཀྱུ་ཕྱིས་ནས་ཀ་མད་སུམ་
ཅུའི་སྡེ་བ་གསུམ་པའི་དང་པོ་ཏ་ཡིག་སྦྱར་ནས་ཨཱ་ལི་གསུམ་པ་སྟེ་འགྲེང་
བོ་སྦྱར་བ་ལས་གྲུབ་པའི་སྟེ་ཆོས་ཅན། ལྷག་མ་དང་བཅས་པའི་སྒྲ་ཡིན་
ཏེ༑ ཚིག་དོན་སྔ་མ་མ་རྫོགས་པར་སླར་ཡང་ཚིག་ལྷག་མ་གཞན་སྟོན་རྒྱུ་
ཡོད་པ་ལ་འཇུག་པའི་ཕྱིར། །
70



སུམ་ཅུ་པའི་སྐོར།
གཉིས་པ་མཐའ་དཔྱད་པ་ལ།
ཁ་ཅིག ཁྱོད་ཚིག་དོན་སྔ་མ་མ་རྫོགས་པར་སླར་ཡང་ཚིག་ལྷག་
མ་གཞན་སྟོན་བྱེད་ཀྱི་ཕྲད་ཡིན་ན། སྟེ་ཡིག་ཡིན་པས་ཁྱབ་ཟེར་ན། མདའ་
འཕངས་ཏེ་ཕོག ཅེས་པའི་ཏེ་ཡིག་ཆོས་ཅན། སྟེ་ཡིག་ཡིན་པར་ཐལ།
ཁྱོད་ཚིག་དོན་སྔ་མ་མ་རྫོགས་པར་སླར་ཡང་ཚིག་ལྷག་མ་གཞན་སྟོན་བྱེད་
ཀྱི་ཕྲད་ཡིན་པའི་ཕྱིར། དེར་ཐལ། ཁྱོད་ལྷག་བཅས་ཀྱི་ཕྲད་ཡིན་པའི་
ཕྱིར། དེར་ཐལ། མཚམས་སྦྱོར་གྱི་ལྷག་བཅས་ཡིན་པའི་ཕྱིར། རྩ་
བར་འདོད་མི་ནུས་ཏེ། ཁྱོད་ཀ་མད་སུམ་ཅུའི་སྡེ་བ་གསུམ་པའི་དང་པོར་
ཨཱ་ལི་གསུམ་པ་སྦྱར་བ་ལས་བྱུང་བའི་ཏེ་རྐྱང་ཁོ་ན་ཡིན་པའི་ཕྱིར།
ཡང་ཁ་ཅིག ལྷག་བཅས་ཀྱི་ཕྲད་ཡིན་ན། སྐབས་འདིར་དངོས་སུ་བསྟན་
པས་ཁྱབ་ཟེར་ན། ལྷ་མཆོད་དེ་ལས་བྱ་ཞེས་པ་དང་། འཛུམ་དམུལ་ཏེ་
མདངས་ཕྱུང་། ཞེས་པའི་སྐབས་ཀྱི་དེ་དང་ཏེ་གཉིས་པོ་ཆོས་ཅན། ཁྱོད་
སྐབས་འདི ར་དངོས་སུ་བསྟན་པར་ཐལ། ཁྱོད་ལྷག་བཅས་ཀྱི་ཕྲད་ཡིན་
པའི་ཕྱིར། དེར་ཐལ། ཁྱོད་གཉིས་རིམ་པ་བཞིན་དུ་དེ་གཉིས་ཀྱི་ཕྲད་
གང་ཞིག ལྷ་མཆོད་དེ་ལས་བྱ། ཞེས་པ་དང་འཛུམ་དམུལ་ཏེ་མདངས་
ཕྱུང་། ཞེས་པ་གཉི་ག་ཡང་ལྷག་བཅས་ཡིན་པའི་ཕྱིར། དང་པོ་སླ། ཕྱི་
མ་དེར་ཐལ། རིམ་པ་བཞིན་མཚམས་སྦྱོར་གྱི་ལྷག་བཅས་ལས་རིམ་ཅན་
དུ་སྦྱོར་བའི་ལྷག་བཅས་དང་ཅིག་ཅར་དུ་སྦྱོར་བའི་ལྷག་བཅས་ཡིན་པའི་
ཕྱིར། རྩ་བར་འདོད་མི་ནུས་ཏེ། དེ་གཉིས་སྐབས་འདི ར་དངོས་སུ་མ་
བསྟན་པའི་ཕྱིར། དེར་ཐལ། རྩ་བའི་ཚིག་ལས་སྟེ ་ཡིག་ལས་དེ་གཉིས་
71



དངོས་གཞིའི་སློབ་དེབ་རིག་པའི་ཉིན་བྱེད།
དངོས་སུ་གོ་མི་ནུས་པའི་ཕྱིར།
༣༽ ཞར་ལ་འབྱེད་སྡུད་ཀྱི་སྒྲ་བསྟན་པའི་ཕྱིར།
རྩ་བར། རྗེས་འཇུག་ཡི་གེ་བཅུ་པོ་ལ། །
དྲུག་པ་སྦྱར་ན་འབྱེད་སྡུད་ཡིན། ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
རྗེས་འཇུག་གི་ཡི་གེ་བཅུ་པོ་དེ་རྣམས་ལ་དེ་ཉིད་ཀྱི་དྲུག་པ་མ་ཡིག་
སྦྱར་བས་གམ། ངམ། དམ། ནམ། བམ། མམ། འམ། རམ། ལམ།
སམ། རྣམས་སུ་གྲུབ་པ་དེ་དག་དང་། སྔ་མ་རྣམས་ཀྱི་རིགས་པས་དོན་
གྱིས་ཐོབ་པའི་ཏམ་བཅས་བཅུ་གཅིག་པོ་དེ་རྣམས་ཆོས་ཅན། དོན་གཉིས་
ལ་འཇུག་པ་ཡིན་ཏེ། དབྱེ་གཞི་གཅིག་ལས་བྱེ་བྲག་གཉིས་སམ་མང་པོར་
འབྱེད་པ་དང་། ཚིག་དོན་གཉིས་སམ་མང་པོ་གཅིག་ཏུ་སྡུད་པ་གཉིས་ལ་
འཇུག་པའི་སྒྲ་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། འབྱེད་སྡུད་གང་རུང་ལ་འཇུག་པའི་ཕྲད་ཡིན་ན།
གཞུང་དངོས་བསྟན་གྱི་ཕྲད་ཡིན་པས་ཁྱབ་ཟེར་ན། འཛིནད་ཏམ། ཕྱིནད་
ཏམ། གྱུརད་ཏམ་རྣམས་ནི་དོན་དུ་མའོ། ཞེས་ཏམ་སྒྲ་རྣམས་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྡུད་པ་ལ་
འཇུག་པའི་ཕྲད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཚིག་དོན་དུ་མ་གཞིའམ་དོན་གཅིག་ཏུ་སྡུད་པའི་སྒྲ་ཡིན་པའི་ཕྱིར། རྩ་



སུམ་ཅུ་པའི་སྐོར།
བར་འདོད་ན། འཛིནད་ཏམ། ཕྱིནད་ཏམ། གྱུརེད་ཏམ་རྣམས་ནི་དོན་
དུ་མའོ། ཞེས་པའི་ཏམ་སྒྲ་ཆོས་ཅན། གཞུང་དངོས་བསྟན་གྱི་ཕྲད་མ་
ཡིན་པར་ཐལ། གཞུང་འདིར་དངོས་སུ་བསྟན་པ་མེད་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ལྷག་བཅས་ཀྱི་ཏེ་དང་མཚུངས་པར་
གཞུང་འདིའི་ཤུགས་བསྟན་གྱི་ཕྲད་ཡིན་པའི་ཕྱིར་རོ། །
ཡང་ཁ་ཅིག་ན་རེ། སྡུད་པ་ལ་འཇུག་པའི་ཕྲད་གམ་སོགས་བཅུ་
གཅིག་པོ་གང་རུང་ཡིན་ན། ཕྱོགས་གཅིག་ཏུ་སྡུད་པ་ཁོ་ན་ལ་འཇུག་པའི་
ཕྲད་ཡིན་པས་ཁྱབ་ཟེར་ན། མུ་ཏིག་ནི་རིན་ཐང་ཆེ་སྟེ། མུ་མེན་ནམ།
བྱུ་རུ་ཡང་ངོ༌། ཞེས་པའི་ནམ་གྱི་སྒྲ་དེ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། སྡུད་པ་ལ་འཇུག་པའི་ཕྲད་
བཅུ་གཅིག་པོ་ལས་དམ་དང་ནམ་གཉིས་གང་རུང་གང་ཞིག དམ་གྱི་སྒྲ་
མ་ཡིན་པའི་ཕྱིར། རྟགས་དང་པོ་སླ། གཉིས་པ་མ་གྲུབ་ན། དེ་ཆོས་
ཅན། དེར་ཐལ། ནམ་གྱི་སྒྲ་ཡིན་པའི་ཕྱིར་ཏེ། སྡུད་པ་ལ་འཇུག་པའི་
ནམ་གྱི་སྒྲའི་བྱེ་བྲག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ནམ་གྱི་སྒྲ་སྡུད་པ་ལ་འཇུག་པའི་མཚན་གཞིར་རུང་བའི་ཕྱིར། རྩ་
བར་འདོད་ན། མུ་ཏིག་ནི་རིན་ཐང་ཆེ་སྟེ། མུ་མེན་ནམ། བྱུ་རུ་ཡང་
ངོ་༑ ༑ཞེས་པའི་ནམ་གྱི་སྒྲ་དེ་ཆོས་ཅན། ཕྱོགས་གཅིག་ཏུ་སྡུད་པ་ཁོ་ན་
ལ་འཇུག་པའི་ཕྲད་མ་ཡིན་པར་ཐལ། ཆོས་གཞན་ལ་འཇུག་པའི་ཕྲད་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྔ་མར་སྦྱར་བའི་
ཆོས་ཕྱི་མར་སྦྱོར་བ་སྡུད་པ་ལ་འཇུག་པའི་སྒྲ་ཡིན་པའི་ཕྱིར། མ་གྲུབ་ན།



དངོས་གཞིའི་སློབ་དེབ་རིག་པའི་ཉིན་བྱེད།
དེ་ཆོས་ཅན། དེར་ཐལ། དེ་དེའི་མཚན་གཞི་ཡིན་པའི་ཕྱིར་རོ། ། །
དྲུག་པ་རྣམ་དབྱེ་ལྔ་པ་སོགས་འཆད་པའི་དབང་དུ་བྱས་ཏེ།
རྩ་བར། རྗེས་འཇུག་ཡི་གེ་བཅུ་པོ་ཡི། །
བཞི་པ་དགུ་པ་ལ་བཅུ་པ། །
སྦྱར་བ་འབྱུང་ཁུངས་གནས་ཡིན་ཏེ། །
དགར་དང་སྡུད་པའང་དེ་བཞིན་ནོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
རྗེས་འཇུག་ཡི་གེ་བཅུའི་ནང་ཚན་དུ་གྱུར་པའི་བཞི་པ་ན་ཡིག་དང་
དགུ་པ་ལ་ཡིག་གཉིས་ཆོས་ཅན། ཁྱོད་ལ་རྗེས་འཇུག་བཅུ་པ་ས་ཡིག་སྦྱར་
བས་ནས་དང་ལས་ཞེས་གྲུབ་པ་དེ་ནི་རྣམ་དབྱེ་ལྔ་པ་འབྱུང་ཁུངས་ཀྱི་གནས་
ལ་འཇུག་པ་ཡིན་ཏེ། ལོགས་སུ་དགར་བ་དང་སྡུད་པ་ལའང་ཐུན་མོང་དུ་
འཇུག་པ་དེ་བཞིན་དུ་འཇུག་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། ནས་ལས་ཀྱི་སྒྲ་དགར་སྡུད་གང་རུང་ལ་འཇུག་པའི་
དཔེར་བརྗོད་ཡིན་ན། རྣམ་དབྱེ་ལྔ་པའི་ཡན་ལག་ཡིན་པས་ཁྱབ་ཟེར་ན།
སེ་ར་ནས་ལྷ་སའི་བར་ཞེས་པ་དང་། མིའམ་ཅི་ལས་དྲི་ཟ་ཐ་དད་དོ། །ཞེས་
པ་ལྟ་བུ་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། དང་པོ་སྡུད་པའི་དཔེར་བརྗོད་ཡིན་པ་གང་ཞིག ཕྱི་
མ་དགར་བའི་དཔེར་བརྗོད་ཡིན་པའི་ཕྱིར། རྟགས་རིམ་བཞིན་སླ། རྩ་



སུམ་ཅུ་པའི་སྐོར།
བར་འདོད་ན། དེ་ཆོས་ཅན། རྣམ་དབྱེ་ལྔ་པའི་ཡན་ལག་མ་ཡིན་པར་
ཐལ། རྣམ་དབྱེ་ལྔ་པ་དངོས་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། རྣམ་དབྱེ་ལྔ་པ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དགར་སྡུད་ལ་འཇུག་པའི་དཔེར་བརྗོད་ཡིན་པའི་ཕྱིར། མ་ཁྱབ་
ན༑ དེ་ལ་ཁྱབ་པ་ཡོད་པར་ཐལ། སུམ་འགྲེལ་མུ་ཏིག་ཕྲེང་མཛེས་ལས།
སྐབས་འདིར་འགྲེལ་བྱེད་ཕལ་ཆེར་གྱིས་དགར་སྡུད་ལ་འཇུག་པའི་ནས་ལས་
ཀྱི་སྒྲ་དག་རྣམ་དབྱེ་ལྔ་པར་མི་འདོད་པར་སྣང་ཡང་། མི་འཐད་དེ། རྒྱུ་མཚན་
གོང་དུ་སྨོས་པ་ལྟར་འཐད་པའི་ཕྱིར་ཏེ། ཞེས་གསུངས་པའི་ཕྱིར།
ཡང་ཁ་ཅིག་ན་རེ། དགར་སྡུད་ལ་འཇུག་པའི་སྒྲ་ཡིན་ན། རྣམ་
དབྱེ་ལྔ་པའི་ཡན་ལག་དངོས་ཡིན་པས་ཁྱབ་ཟེར་ན། དེ་མ་ཁྱབ་པར་ཐལ།
རྣམ་དབྱེ་ལྔ་པའི་ཡན་ལག་ཕལ་བ་ཡོད་པའི་ཕྱིར། མ་གྲུབ་ན། དེར་ཐལ།
རྩ་བ་ལས་ དགར་སྡུད་གསུངས་པའི་དགོས་པ་འབྱུང་ཁུངས་དངོས་དང་
ཆ་མཐུན་གང་ཡང་མ་ཡིན་ཞིང་། ཚིག་སྦྱོར་ཙམ་གྱིས་ཆ་མཐུན་དང་འདྲ་
བ་རྣམས་ལྔ་པའི་ཡན་ལག་ཕལ་བར་སྡུད་པའི་ཆེད་ཡིན་པའི་ཕྱིར། མ་གྲུབ་
ན༑ དེར་ཐལ། སུམ་འགྲེལ་མུ་ཏིག་ཕྲེང་མཛེས་ལས། དགར་སྡུད་
གསུངས་པ་ནི། འབྱུང་ཁུངས་དངོས་དང་ཆ་མཐུན་གཉིས་ཀ་མ་ཡིན་ཡང་
ཚིག་སྦྱོར་ཙམ་གྱིས་ཆ་མཐུན་དང་འདྲ་རུང་དུ་ཡོད་པའི་ཕྱིར་ལྔ་པའི་ཡན་
ལག་ཕལ་བར་གྱུར་པ་རྣམས་སྡུད་པའི་དོན་ཡིན་པས་སྐྱོན་མེད་དོ། ཞེས་
གསུངས་པའི་ཕྱིར། རྩ་བར་འདོད་ན། དགར་སྡུད་ལ་འཇུག་པའི་སྒྲ་
ཡིན་ན། རྣམ་དབྱེ་ལྔ་པའི་ཡན་ལག་དངོས་ཡིན་པས་ཁྱབ་པར་ཐལ། དགར་
75



དངོས་གཞིའི་སློབ་དེབ་རིག་པའི་ཉིན་བྱེད།
སྡུད་ཀྱི་སྒྲ་རྣམས་རྣམ་དབྱེ་ལྔ་པའི་ཡན་ལག་ཉིད་ཡིན་པའི་ཕྱིར། མ་གྲུབ་
ན༑ དེར་ཐལ། སུམ་འགྲེལ་མུ་ཏིག་ཕྲེང་མཛེས་ལས། དེ་ལྟར་དགར་
སྡུད་ལ་འཇུག་པའི་སྒྲ་འདི་རྣམས་ཀྱང་ཕྲད་གཞན་མ་ཡིན་པར་རྣམ་དབྱེ་
ལྔ་པའི་ཡན་ལག་ཉིད་དུ་ཤེས་དགོས་ཏེ། ཞེས་གསུངས་པའི་ཕྱིར་རོ། །
ཡང་ཁ་ཅིག ལས་ཀྱི་སྒྲ་ཡིན་ན། སྡུད་པ་ལ་མི་འཇུག་པས་ཁྱབ་
ཟེར་ན། ལས་སོགས་པ་དང་། ལས་སྩོགས་པ་ཞེས་པ་ལྟ་བུ་ཆོས་ཅན།
དེར་ཐལ། དེའི་ཕྱིར། མ་གྲུབ་ན། རྟགས་སླ། འདོད་ན། དེ་ཆོས་ཅན།
སྡུད་པ་ལ་འཇུག་པར་ཐལ། མདོ་རྒྱུད་བསྟན་བཅོས་ཀྱི་ཡིག་རྙིང་ཕལ་མོ་
ཆེ་ལས་དེ་ལྟར་འབྱུང་བ་གང་ཞིག དེ་དག་སྡུད་པ་ལས་འོས་མེད་པའི་
ཕྱིར། རྟགས་དང་པོ་མ་གྲུབ་ན། རྣམ་བཤད་ཀུན་བཟང་དགོངས་རྒྱན་
ལས། སྔོན་གྱི་མདོ་རྒྱུད་བསྟན་བཅོས་ཀྱི་ཡིག་རྙིང་ཕལ་མོ་ཆེར་ལས་སོགས་
པ་དང་། ལས་སྩོགས་པ་ཞེས་པ་ཤ་སྟག་བྱུང་། ཞེས་གསུངས་པའི་ཕྱིར།
རྩ་རྟགས་གཉིས་པ་མ་གྲུབ་ན། དེ་ཆོས་ཅན། དེར་ཐལ། ཡང་ཀུན་བཟང་
དགོངས་རྒྱན་ལས། འདི་དག་སྡུད་པའི་སྐབས་སུ་ཡང་ལསོགས་པོ་དང་།
ལསྩོགས་པ་ཞེས་ལ་དང་སའི་བར་ན་ཚེག་བར་མེད་པ་མཐའ་ཡས་པ་མཐོང་
བས་ལས་སྡུད་པའི་དོན་ལ་འཇུག་པ་ཉིད་འཐད་པའི་ཕྱིར། ཞེས་དང་། དེ་
དང་མཐུན་པར་རྩ་བ་ལས་ཀྱང་། དགར་དང་སྡུད་པའང་དེ་བཞིན་ནོ། །ཞེས་
ནས་ལས་གཉིས་དགར་བ་དང་སྡུད་པ་གཉིས་ལ་ཐུན་མོང་དུ་འཇུག་པར་
བཤད་པའི་ཕྱིར་རོ། རང་གི་ལུགས་ལ། གོང་དུ་དྲངས་པའི་ཀུན་བཟང་
དགོངས་རྒྱན་དང་རྩ་ཚིག་གི་ལུང་སོགས་ལ་བརྟེན་ནས། ནས་སྒྲ་སྡུད་པ་
75



སུམ་ཅུ་པའི་སྐོར།
ལ་འཇུག་པ་བཞིན་དུ་ལས་ཀྱི་སྒྲ་ཡང་སྡུད་པ་ལ་འཇུག་གོ བྱས་པ་ལ་ཁོ་
ན་རེ། ལས་སྒྲ་སྡུད་པ་ལ་མི་འཇུག་པར་ཐལ། གོང་དུ་བཀོད་པའི་ལས་
སོགས་པ་དང་། ལས་སྩོགས་པ་སྡུད་པའི་དཔེར་བརྗོད་མ་ཡིན་པ་གང་ཞིག
དེ་ལས་གཞན་པ་ཁྱོད་ཀྱིས་མི་རྙེད་པའི་ཕྱིར། དང་པོ་མ་གྲུབ་ན། དེ་འདྲའི་
དཔེར་བརྗོད་དེ་ཆོས་ཅན། དེར་ཐལ། གཟུགས་ལས་སོགས་པ་ལྟ་བུར་
གཟུགས་སོགས་ཞེས་ལས་ཀྱི་སྒྲ་མེད་ཀྱང་སོགས་སྒྲའི་དབང་གིས་སྡུད་པར་
གོ་ནུས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་
མུ་ཏིག་ཕྲེང་མཛེས་ལས། ཡང་ཁ་ཅིག་གིས། ལས་སྒྲ་སྡུད་པའི་དོན་ལ་
འཇུག་པར་བཤད་ཅིང་། དཔེར་བརྗོད་དུ་ལས་སོགས་པ་ཞེས་འགོད་པ་
དང་། ལ་ སོགས་པ་ཞེས་ཀློག་པ་རྒྱུ་མཚན་དུ་མས་འགོག་པར་བྱེད་མོད།
ལེགས་བཤད་དུ་མ་མཐོང་སྟེ། དེ་ལྟ་ན་གཟུགས་ལས་སོགས་པ་ལྟ་བུར་
སོགས་ཀྱི་སྒྲ་དེ་ངེས་པར་ལས་སྒྲ་ལ་ལྟོས་པ་ཞིག་འདོད་དགོས་པར་འགྱུར་
ན་དེའང་མི་ལྟོས་ཏེ་གཟུགས་སོགས་ཞེས་ལས་སྒྲ་མེད་པས་ཀྱང་དོན་དེ་སྟོན་
པར་མཚུངས་པའི་ཕྱིར། ཞེས་སོགས་གསུངས་པའི་ཕྱིར། ཞེས་དང་།
རྟགས་གཉིས་པ་དེར་ཐལ། དེ་ལས་གཞན་པའི་དཔེར་བརྗོད་རྙེད་ན་འདིར་
འགོད་པ་སྐབས་སུ་བབས་པ་ལ་མ་བཀོད་པའི་ཕྱིར་ཞེ་ན། དཔྱད་པར་བྱའོ། །
བདུན་པ་བོད་པའི་རྣམ་དབྱེ་འཆད་པའི་ཆེད་དུ། །
རྩ་བར། གང་མིང་བརྗོད་པའི་དང་པོ་རུ། །
ཀྱེ་སྦྱར་བ་ནི་བོད་པ་ཡིན། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།



དངོས་གཞིའི་སློབ་དེབ་རིག་པའི་ཉིན་བྱེད།
དང་པོ་སྦྱོར་བ་འགོད་པ་ནི།
གང་ཟག་གང་ཡང་རུང་བའི་མིང་བརྗོད་པའི་དང་པོའམ་ཐོག་མར་
ཀྱེ་ཞེས་སྦྱར་བ་ཆོས་ཅན། རྣམ་དབྱེ་བརྒྱད་པ་བོད་པའི་སྒྲ་ཡིན་ཏེ། བོད་
པའི་རྣམ་དབྱེ་གསལ་བར་བྱེད་པའི་སྒྲ་ཡིན་པའི་ཕྱིར། ཁ་ཅིག བོད་པའི་
སྒྲ་སྟོན་བྱེད་ཀྱི་ཕྲད་ཡིན་ན། ཀྱེ་ཡིན་པས་ཁྱབ་པར་ཐལ། ཀྱེ་སྦྱར་བ་ནི་
བོད་པ་ཡིན། །ཞེས་གསུངས་པའི་ཕྱིར་ཟེར་ན། ཁྱབ་སྟེ། དེ་ནི་མཚོན་
པའམ་མཚན་གཞིར་བཟུང་བ་ཙམ་ལས། ཀྭ་ཡེ། ཝ་ཡེ་སོགས་དངོས་
སུ་མ་གསུངས་ཀྱང་བོད་པའི་སྒྲར་འདོད་དགོས་པའི་ཕྱིར་རོ། །
གཉིས་པ་མཐའ་དཔྱད་པ་ལ།
ཁ་ཅིག བརྒྱད་པ་བོད་པའི་སྒྲ་ཡིན་ན། མིང་གི་ཐོག་མར་སྦྱར་
བས་ཁྱབ་སྟེ། གང་མིང་བརྗོད་པའི་དང་པོ་རུ། །ཞེས་གསུངས་པའི་ཕྱིར་
ཟེ ར་ན། མ་ཁྱབ་སྟེ། བདག་ལ་དགོངས་ཤིག་མགོན་པོ་ཀྱེ། ཞེས་པའི་
སྐབས་ཀྱི་བོད་པའི་སྒྲ་དེ། བརྒྱད་པ་བོད་པའི་སྒྲ་གང་ཞིག མིང་གི་ཐོག་
མར་མ་སྦྱར་བར་མཐར་སྦྱར་བའི་ཕྱིར་དང༌། གཞན་ཡང་བར་དུ་སྦྱར་
བ་སོགས་ཤིན་ཏུ་མང་བས་ཐོག་མར་སྦྱོར་དགོས་པའི་ངེས་པ་མེད་ཀྱང་།
ཁྱེད་ལྟར་ན་དེ་དག་ཀུན་མིང་གི་ཐོག་མར་སྦྱར་བ་ཡོད་པར་ཐལ། ཁྱེད་
ཀྱི་འདོད་པ་དེའི་ཕྱིར། ལུང་གི་དོན་ཡང་མཚོན་པའམ་མཚན་གཞིར་བཟུང་
བ་ཙམ་ལས་ཁྱབ་པ་འགོད་པ་ག་ལ་ཡིན་ཏེ་མ་ཡིན་ནོ། །
གཉིས་པ་ཚིག་ཕྲད་རྐྱང་པ་འཆད་པ་ལ་ཡང་། དགར་བརྣན་གྱི་སྒྲ་བཤད་
པ༑ འབྱེད་སྡུད་སོགས་བསྟན་པ། སྤྱི་སྒྲ་བཤད་པ། བདག་པོའི་སྒྲ་བཤད་
78



- -
- -
ང
་
པ༑ དགག་པའི་སྒྲ་བཤད་པ། ཐ་སྙད་སོགས་ཀྱི་དོན་ལ་འཇུག་པའི་ཚིག་
ཕྲད་བཤད་པ་དང་དྲུག་གོ། ། །
དང་པོ་དགར་བརྣན་གྱི་སྒྲའི་དབང་དུ་བྱས་ཏེ།
རྩ་བར། གང་མིང་མཐའ་དང་མཐུན་པ་ཡི། །
བཞི་པ་ལ་ནི་ཨི་སྦྱར་བ། །
དགར་དང་བརྣན་པའི་ཚིག་ཏུ་འགྱུར། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
མིང་གང་ཡང་རུང་བའི་མཐའ་ན། དེ་དང་མཐུན་པར་འོས་ཤིང་
སྐབས་སུ་བབས་པའི་རྗེས་འཇུག་གི་བཞི་པ་ན་ཡིག་ལ་དབྱངས་ཡིག་ཨི་སྦྱར་
བས་ནི་ཞེས་གྲུབ་པ་དེ་ཆོས་ཅན། ཁྱོད་ལོགས་སུ་དགར་བ་དང་། ནན་
ཏན་དུ་བརྣན་པའམ་ངེས་བཟུང་གི་ཚིག་ཕྲད་དུ་འགྱུར་བ་ཡིན་ཏེ། དགར་
གཞི་རིགས་མཐུན་པ་དང་། རིགས་མི་མཐུན་པ་གང་ཡང་རུང་བའི་ནང་
ནས། དམིགས་ཀྱིས་བཀར་བ་དང་། གཞན་གྱི་ཟླ་བོ་ལ་མི་ལྟོས་པར་ངོ་
བོ་དང་ཁྱད་པར་བྱ་བྱེད་སོགས་རང་ས་རང་སར་ངེས་པར་བྱེད་པའམ། ནན་
ཏན་དུ་ངེས་པར་བྱེད་པ་བཅས་ལ་འཇུག་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྤང་བར་བྱ་བ་ནི་སྤངས། ཆུབ་པར་བྱ་བ་ནི་ཆུབ་
ལྟ་བུ་བརྣན་པའི་དཔེར་བརྗོད་དུ་མི་རིགས་ཏེ། དེ་འདྲའི་ནི་སྒྲ་དེ་ཚིག་རྒྱན་
གསལ་བྱེད་ཙམ་ལས་གཞན་མ་ཡིན་པའི་ཕྱིར་ཟེར། དེ་མི་འཐད་པར་ཐལ།



དངོས་གཞིའི་སློབ་དེབ་རིག་པའི་ཉིན་བྱེད།
དེ་རྣམས་ནི་སྒྲ་བརྣན་པ་ལ་འཇུག་པའི་དཔེར་བརྗོད་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཁྱད་གཞི་གང་ཡང་རུང་བའི་སྟེང་དུ་
ཁྱད་པར་གྱི་ཆོས་ཤིག་ལྷག་པར་ངེས་པའམ་ནན་ཏན་དུ་ངེས་པར་བྱེད་པ་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གཞན་གྱི་ཟླ་བོ་
ལ་ལྟོས་པ་མ་ཡིན་པར་ངོ་བོ་དང་ཁྱད་པར་བྱ་བྱེད་སོགས་རང་ས་རང་སར་
ངེས་པར་བྱེད་པའམ། ནན་ཏན་དུ་ངེས་པར་བྱེད་པ་ཡིན་པའི་ཕྱིར། མ་
ཁྱབ་ན། དེ་ལ་ཁྱབ་པ་ཡོད་པར་ཐལ། དེ་བརྣན་པའི་ངོ་བོ་ཡིན་པའི་ཕྱིར།
མ་གྲུབ་ན། དེར་ཐལ། རྣམ་བཤད་ཀུན་བཟང་དགོངས་རྒྱན་ལས། བརྣན་
པ་ནི། གཞན་གྱི་ཟླ་བོ་ལ་མ་ལྟོས་པར་ངོ་བོ་དང་ཁྱད་པར་བྱ་བྱེད་སོགས་
རང་ས་རང་སར་ལྷག་པར་ངེས་པའམ། ནན་ཏན་དུ་ངེས་པར་བྱེད་པ་སྟེ།
ཞེས་གསུངས་པའི་ཕྱིར། གོང་གི་མ་ཁྱབ་མཚམས་སུ་རྟགས་མ་གྲུབ་ན།
དེ་ཆོས་ཅན། དེར་ཐལ། ཁྱད་གཞིའམ་ངེས་བཟུང་གི་གཞི་ཐེག་ཆེན་
དགྲ་བཅོམ་པ་ལྟ་བུའི་སྟེང་དུ་ཁྱད་ཆོས་སྤངས་པ་དང་རྟོགས་པའི་ཡོན་ཏན་
ལྷག་པར་ངེས་པའམ། ནན་ཏན་དུ་ངེས་པར་བྱེད་པ་ཡིན་པའི་ཕྱིར། མ་
གྲུབ་ན། རྟགས་སླ། གཞན་ཡང་། སྤང་བར་བྱ་བ་ནི་སྤངས། ཆུབ་པར་
བྱ་བ་ནི་ཆུབ་ལྟ་བུ་བརྣན་པའི་དཔེ་མ་ཡིན་ན། ཁྲབ་ནི་གྱོན། རྨོག་ནི་གྱོན།
གྲི་ནི་ཡོད། མདའ་ནི་ཡོད། མདུང་ནི་ཡོད་སོགས་ཀྱང་བརྣན་པའི་དཔེར་
མི་རུང་བར་ཐལ། འདོད་པ་གང་ཞིག རིགས་པ་མཚུངས་པའི་ཕྱིར།
འདོད་ན། རྣམ་བཤད་ཀུན་བཟང་དགོངས་རྒྱན་སོགས་ཀྱིས་སྒྲུབས་
ཡང་ཁ་ཅིག ནི་སྒྲ་ཡིན་ན། དགར་བ་ལ་མི་འཇུག་པས་ཁྱབ་ཟེར་
80



སུམ་ཅུ་པའི་སྐོར།
ན༑ ཁྱབ་འཇུག་ནི་ལྷ་རྣམས་ཀྱི་ནང་ནས་རྟུལ་ཕོད་པའོ། ཞེས་པ་དང་།
རིགས་རྣམས་ལས་ནི་གདོལ་བའི་རིགས་ཐ་ཆད་དོ། ལྟ་བུའི་ནི་སྒྲ་གཉིས་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཆོས་ཅན་དེ་དང་གཅིག་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་
ཁྱོད་དང་གཅིག་ཡིན་པར་ཐལ། ཁྱོད་ཤེས་བྱ་ཡིན་པའི་ཕྱིར། མ་གྲུབ་
ན༑ རྟགས་སླ། རྩ་བར་འདོད་ན། དེ་ཆོས་ཅན། དགར་བ་ལ་འཇུག་
པར་ཐལ། དགར་བ་ལ་མཆོག་ཏུ་དགར་བ་དང་། དམན་པར་དགར་བ་
དང་། ཐ་དད་ཙམ་དུ་དགར་བ་གསུམ་ལས་དང་པོ་གཉིས་ལ་འཇུག་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་མུ་ཏིག་ཕྲེང་
མཛེས་ལས། དེ་ལ་མཆོག་ཏུ་དགར་བ་ནི། ཁྱབ་འཇུག་ནི་ལྷ་རྣམས་ཀྱི་
ནང་ནས་རྟུལ་ཕོད་པའོ། དམན་པར་དགར་བ་ནི། རིགས་རྣམས་ལས་
ནི་གདོལ་བའི་རིགས་ཐ་ཆད་དོ། ཞེས་སོགས་གསུངས་པའི་ཕྱིར། གཞན་
ཡང་། རྩ་བར་འདོད་མི་ནུས་ཏེ། ནི་སྒྲ་དགར་བརྣན་གཉིས་ཀ་ལ་ཁྱད་
མེད་དུ་འཇུག་པའི་ཕྱིར། མ་གྲུབ་ན། དེར་ཐལ། དེ་ལྟར་འཇུག་པ་
སློབ་དཔོན་གྱི་དགོངས་པར་གནས་པའི་ཕྱིར། མ་གྲུབ་ན། དེར་ཐལ།
རྩ་བ་ལས། བཞི་པ་ལ་ནི་ཨི་སྦྱར་བ། །དགར་དང་བརྣན་པའི་ཚིག་ཏུ་འགྱུར། །
ཞེས་གསུངས་པའི་ཕྱིར་རོ། །
ཁ་ཅིག ལྷའི་ནང་ནས་བརྒྱ་བྱིན་ནི་མིག་སྟོང་དང་ལྡན་པའོ། ལྟ་
བུ་དགར་གཞི་དངོས་སུ་རིགས་མཐུན་པར་དགར་བ་དང་། ཉན་ཐོས་ལས་
ནི་སངས་རྒྱས་མཆོག་ཏུ་འཕགས། ལྷ་ནི་མི་ལས་མཛེས་ལྟ་བུ་རིགས་མི་



-
--
-
-
--
-
དངོས་གཞིའི་སློབ་དེབ་རིག་པའི་ཉིན་བྱེད།
མཐུན་པའི་དགར་བ་ལ་ནི་སྒྲ་འཇུག་པར་བཤད་པ་མི་འཐད་དེ། དེ་དག་
ནི་སྒྲའི་ནུས་པ་མ་ཡིན་པར་ནས་དང་ལས་ཀྱི་སྒྲའི་ནུས་པ་ཡིན་པའི་ཕྱིར་
ཏེ༑ དེ་དག་གི་ནི་སྒྲ་མེད་པར་ཡང་དོན་དེ་ལྟར་སྟོན་པ་ལ་ཁྱད་མེད་པའི་
ཕྱིར། ཞེས་ཟེར། འོ་ན། མཁས་པ་སྔ་མ་དག་གིས་གསུངས། ཞེས་པ་
ལྟ་བུའི་གིས་སྒྲ་དང་། བློ་གྲོས་ནི་རྣོ། འཚོ་བ་ནི་བཟང་། སློབ་དཔོན་ནི་
མང་། ལྟ་བུའི་ནི་སྒྲ་དག་རིམ་པ་བཞིན་བྱེད་པ་པོ་སྟོན་པ་དང་། བརྙན་
པའི་སྒྲ་མ་ཡིན་པར་ཐལ། དེ་དག་ལ་གིས་སྒྲ་དང་། ནི་སྒྲ་མ་སྦྱར་ཡང་
དོན་དེ་ལྟར་སྟོན་པ་ལ་ཁྱད་པར་མེད་པའི་ཕྱིར། ཁྱབ་པ་འགྲིག མ་གྲུབ་
ན༑ དེར་ཐལ། མཁས་པ་སྔ་མ་དག་གསུངས་ཞེས་པས་ཀྱང་གསུང་བའི་
བྱེད་པ་པོ་མཁས་པ་སྔ་མ་དག་ཡིན་པ་གོ་ནུས་པ་སོགས་ཡིན་པའི་ཕྱིར།
རྟོགས་སླ། གཞན་ཡང་། གོང་དུ་བཀོད་པའི་དཔེར་བརྗོད་དག་ནི་སྒྲ་དགར་
བ་ལ་འཇུག་པའི་དཔེར་མི་འཐད་ན། ནི་སྒྲ་དགར་བ་ལ་འཇུག་པའི་དཔེ་
མི་སྲིད་པར་ཐལ། གོང་གི་དེ་རྣམས་མི་འཐད་པ་གང་ཞིག འདི་ལྟ་བུ་
ལས་དཔེར་བརྗོད་གཞན་གང་ཡང་མི་རྙེ ད་པའི་ཕྱིར། རྟགས་དང་པོ་ཁས།
ཕྱི་མ་མ་གྲུབ་ན། དེར་ཐལ། ཇོ་མོ་གླང་མ་ནི་རི་ཐམས་ཅད་ཀྱི་མཆོག་
ལྟ་བུ་དང་། བ་ཚ་ཅན་གྱི་ཞིང་ས་ནི་ཞིང་ས་ཀུན་གྱི་ཐ་མ་ལྟ་བུ་འགོད་ཀྱང་
དེ་དག་ནི་བརྣན་པའམ་ངེས་བཟུང་གི་དཔེར་རུང་བ་ལས་དགར་བའི་དཔེར་
མི་རུང་བ་རྟོགས་སླ་བའི་ཕྱིར་རོ། གོང་དུ་འདོད་ན། རྩ་བ་ལས། ནི་སྒྲ་
དགར་བརྣན་གཉིས་ཀ་ལ་འཇུག་པར་བཤད་པ་མི་འཐད་པར་ཐལ། ནི་སྒྲ་
དགར་བ་ལ་འཇུག་པའི་དཔེ་མི་སྲིད་པའི་ཕྱིར། རྟགས་ཁས།
82



-
--
སུམ་ཅུ་པའི་སྐོར།
གཉིས་པ་འབྱེད་སྡུད་སོགས་འཆད་པའི་ཕྱིར། །
རྩ་བར། མིང་གང་རུང་བའི་བར་མཚམས་སུ། །
་ གསུམ་པ་ལ་ནི་གཉིས་པ་སྦྱར། །
དེ་ནི་སྡུད་དང་འབྱེད་པ་དང་། །
རྒྱུ་མཚན་ཚེ་སྐབས་གདམས་ངག་ལྔའོ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
མིང་གང་ཡང་རུང་བ་ཚོགས་པའི་བར་སྐབས་སུ་རྗེས་འཇུག་གི་ཡི་
གེ་གསུམ་པ་ད་ཡིག་ལ་གཉིས་པ་ང་ཡིག་སྦྱར་བ་ལས་བྱུང་བའི་དང་ཆོས་
ཅན། དོན་སྔ་ཕྱི་དང་། ཕྱོགས་གཅིག་ཏུ་སྡུད་པ་དང་། རྣམ་གྲངས་སོ་
སོར་འབྱེད་པ་དང་། རྒྱུ་མཚན་སྟོན་པ་དང་། ཚེ་སྐབས་སྟོན་པ་དང་།
གདམས་ངག་སྟོན་པ་སོགས་ལྔ་ལ་འཇུག་སྟེ། རྩ་བར། མིང་གང་རུང་
བའི་བར་མཚམས་སུ། །གསུམ་པ་ལ་ནི་གཉིས་པ་སྦྱར། །དེ་ནི་སྡུད་དང་
འབྱེད་པ་དང་། །རྒྱུ་མཚན་ཚེ་སྐབས་གདམས་ངག་ལྔའོ། །ཞེས་གསུངས་
པའི་ཕྱིར། །
གཉིས་པ་མཐའ་དཔྱད་པ་ལ།
དང་པོ་སྡུད་པ་ལ་དབྱེ་ན། དོན་སྔ་མར་སྦྱར་བའི་ཆོས་ཕྱི་མར་
ཡང་སྦྱོར་བ་སྡུད་པ་དང་། ཕྱི་མའི་ཆོས་སྔ་མར་སྦྱོར་བ་སྡུད་པ་དང་། ཕྱོགས་
གཅིག་ཏུ་སྡུད་པ་བཅས་གསུམ་ལས་དང་པོ་ནི། བུམ་པ་ནི་མི་རྟག་སྟེ། ཀ་
བ་དང་། སྣམ་བུ་ཡང་ངོ་ཞེས་པ་ལྟ་བུ་ཆོས་ཅན། གཉིས་པ་ནི། བུམ་པ་
83



དངོས་གཞིའི་སློབ་དེབ་རིག་པའི་ཉིན་བྱེད།
དང༌། ཀ་བ་དང་། སྣམ་བུ་ཡང་བདག་མེད་དོ་ཞེས་པ་ལྟ་བུ་ཆོས་ཅན།
གསུམ་པ་ནི། གཟུགས་དང་། ཚོར་བ་དང་། འདུ་ཤེས་དང་། འདུ་བྱེད་
དང་། རྣམ་པར་ཤེས་པ་ནི་ཕུང་པོའོ་ཞེས་པ་ལྟ་བུ་ཆོས་ཅན། གཉིས་པ་
འབྱེད་པ་ནི། ཕུང་པོ་ནི་ལྔ་སྟེ། གཟུགས་དང་། ཚོར་བ་དང་། འདུ་
ཤེས་དང་། འདུ་བྱེད་དང་། རྣམ་པར་ཤེས་པའོ་ཞེས་པ་ལྟ་བུ་ཆོས་ཅན།
གསུམ་པ་རྒྱུ་མཚན་སྟོན་པ་ལ། ཁ་ཅིག སྒྲ་ཆོས་ཅན། མི་རྟག་སྟེ། བྱས་
པའི་ཕྱིར་དང་། ཞེས་པའི་དང་སྒྲ་ཆོས་ཅན། རྒྱུ་མཚན་ནམ་གཏན་ཚིགས་
སྟོན་བྱེད་ཡིན་ཏེ། བྱས་པའི་ཕྱིར་དང་ཞེས་པ་དེ་རྟགས་གང་ཞིག དེ་
དང་སྒྲས་སྟོན་པའི་ཕྱིར་ཟེར་ན། མི་འཐད་དེ། སྐབས་དེའི་རྟགས་སམ་
རྒྱུ་མཚན་ནི་ཕྱིར་གྱི་སྒྲས་སྟོན་པ་ལས་དང་སྒྲས་མི་སྟོན་པའི་ཕྱིར། དེར་
ཐལ། ཐལ་ཞེས་པ་གསལ་བ་སྟོན་བྱེད་དང་། ཕྱིར་ཞེས་པ་རྟགས་སྟོན་
བྱེད་ཡིན་པ་གཞུང་ལུགས་ལ་གྲགས་པའི་སྤྱི་སྐད་ཡིན་པའི་ཕྱིར། བཞི་
པ་ཚེ་སྐབས་ལ། ཁ་ཅིག དང་སྒྲ་ཚེ་སྐབས་དང་རྒྱུ་མཚན་དུ་འཇུག་པ་
གཉིས་འགལ་བ་ཡིན་ཟེར་བ་དང་། ཡང་ཁ་ཅིག དོན་གཅིག་ཡིན་ཟེར་
ན༑ དང་པོ་མི་འཐད་དེ། རྒྱུ་མཚན་སྟོན་པའི་དང་སྒྲ་ཡིན་ན། ཚེ་སྐབས་
སྟོན་པའི་དང་སྒྲ་མ་ཡིན་པས་མ་ཁྱབ་པའི་ཕྱིར། མ་གྲུབ་ན། རྒྱུ་ཡོད་པ་
དང་འབྲས་བུ་འབྱུང་། ཞེས་པའི་དང་སྒྲ་ཆོས་ཅན། ཚེ་སྐབས་སྟོན་པའི་
དང་སྒྲ་མ་ཡིན་པར་ཐལ། འདོད་པ་དེའི་ཕྱིར། འདོད་ན། ཁྱོད་ཀྱིས་ཚེ་
དང་སྐབས་སྟོན་མི་ནུས་པར་ཐལ། འདོད་པ་དེའི་ཕྱིར། འདོད་ན། ཁྱོད་
ཀྱིས་རྒྱུ་ཡོད་པའི་དུས་སམ་ཚེ་ན་འབྲས་བུ་འབྱུང་བར་སྟོན་མི་ནུས་པར་



སུམ་ཅུ་པའི་སྐོར།
ཐལ། འདོད་པ་དེའི་ཕྱིར། འདོད་ན། ཉི་མ་ཤར་བ་དང་འགྲོ་ཞེས་པའི་
སྐབས་ཀྱི་དང་སྒྲས་ཉི་མ་ཤར་བའི་དུས་དེར་འགྲོ་ཞེས་པ་སྟོན་མི་ནུས་པར་
ཐལ་ལོ། ཁ་ཅིག་གཉིས་པ་ཡང་མི་འཐད་དེ། ཚེ་སྐབས་ལ་འཇུག་པའི་
དང་སྒྲ་ཡིན་ན། རྒྱུ་མཚན་སྟོན་པའི་དང་སྒྲ་ཡིན་པས་མ་ཁྱབ་པའི་ཕྱིར།
མ་གྲུབ་ན། ཉི་མ་ཤར་བ་དང་འགྲོ། ཞེས་པའི་དང་སྒྲ་ཆོས་ཅན། རྒྱུ་
མཚན་སྟོན་པའི་དང་སྒྲ་ཡིན་པར་ཐལ། ཚེ་སྐབས་སྟོན་པའི་དང་སྒྲ་ཡིན་
པའི་ཕྱིར། རྩ་བར་འདོད་མི་ནུས་ཏེ། ཁྱོད་ཀྱིས་རྒྱུ་མཚན་ནམ་གཏན་
ཚིགས་གང་ཡང་མ་བསྟན་པའི་ཕྱིར། དེ ར་ཐལ། འགྲོ་བ་ལ་ཉི་མ་ཤར་
བ་རྒྱུ་མཚན་ནམ་གཏན་ཚིགས་སུ་མི་འགྲོ་བའི་ཕྱིར།
གསུམ་པ་སྤྱིའི་སྒྲ་འཆད་པའི་ཆེད་དུ། །
རྩ་བར། མིང་གང་རུང་བའི་དང་པོ་རུ། །
དང་པོ་ལ་ནི་གཉིས་པ་སྦྱར། །
སྤྱི་ལ་ཁྱབ་པ་ཉིད་དུ་འགྱུར། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
གང་ཡང་རུང་བའི་མིང་གི་དང་པོ་སྟེ་ཐོག་མ་རུ་རྗེས་འཇུག་དང་
པོ་ག་ཡིག་ལ་དེའི་གཉིས་པ་ང་ཡིག་སྦྱར་བས་གང་ཞེས་གྲུབ་པ་དེ་ཆོས་ཅན།
ཁྱོད་སྤྱི་ལ་ཁྱབ་པའི་སྒྲ་ཉིད་དུ་འགྱུར་བ་ཡིན་ཏེ། དོན་གྱི་རིགས་དང་ཚོགས་
པ་ལ་སོགས་པ་སོ་སོའི་དམིགས་སུ་མ་བཟུང་བར། མཐའ་དག་ལ་ཁྱབ་
པར་བརྗོད་པའི་སྒྲ་ཡིན་པའི་ཕྱིར། དོན་གྱི་བྱེ་བྲག་དམིགས་སུ་མི་འཛིན་
85



དངོས་གཞིའི་སློབ་དེབ་རིག་པའི་ཉིན་བྱེད།
པར་གསལ་བ་ཀུན་ལ་སྐབས་ཐོབ་ཀྱིས་འཇུག་ཆོག་སྤྱིའི་ཚུལ་དུ་བརྗོད་པའི་
ཚིག་ཕྲད་ཆོས་ཅན། འདིར་བསྟན་སྤྱིའི་ཚིག་ཕྲད་ཀྱི་མཚན་ཉིད་ཡིན་ཏེ།
དེའི་འཇོག་བྱེད་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྤྱི་ལ་འཇུག་པའི་སྒྲ་ཡིན་ན། གང་སྒྲ་ཁོ་ན་ཡིན་
པས་ཁྱབ་ཟེར་ན། ཅི་དང་། སུ་དང་། ཇི་སོགས་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། གང་དང་འཇུག་པ་
ཕལ་ཆེར་མཐུན་པའི་སྤྱི་སྒྲ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེ ར་ཐལ། རྣམ་བཤད་ཀུན་བཟང་དགོངས་རྒྱན་ལས། དེ་བཞིན་དུ་ཅི་
དང༌། སུ་དང་། ཇི་ལ་སོགས་པ་ཡང་གང་དང་ཕལ་ཆེར་མཐུན་ཅིང་།
སྐབས་ཐོབ་ཀྱིས་ཁྱབ་ཆེ་ཆུང་འབྱུང་བ་ནི། སུ་ཞེས་པའི་སྒྲ་གང་ཟག་ཁོ་
ན་ལ་བརྗོད་ཅིང་། བུམ་པ་ལ་སོགས་པའི་ཆོས་གཞན་ལ་མི་འཇུག་པ་དང་།
གང་ཞེས་པ་གང་ཟག་དང་ཆོས་ཐམས་ཅད་ལ་བརྗོད་པ་བཞིན་དང་ཇི་སྙེད་
ལྟ་བུའི་སྐབས་སུ་གང་གི་སྒྲ་མི་སྦྱོར་བ་བཞིན་ནོ། ཞེས་དང་། སུམ་འགྲེལ་
མུ་ཏིག་ཕྲེང་མཛེས་ལས་ཀྱང་། འདི་ནས་མ་བསྟན་ཀྱང་ཅི་དང་ཇི་དང་
སུའི་སྒྲ་རྣམས་གང་དང་སྐབས་ཕལ་ཆེར་ལ་འཇུག་པ་མཚུངས་པ་ཡིན་ཏེ།
ཞེས་གསུངས་པའི་ཕྱིར། རྩ་བར་འདོད་ན། དེ་རྣམས་ཆོས་ཅན། ཁྱོད་
ཅེས་བརྗོད་པའི་སྒྲ་དང་ཁྱོད་འཛིན་པའི་རྟོག་པ་སེལ་འཇུག་མ་ཡིན་པར་ཐལ།
འདོད་པ་དེའི་ཕྱིར། འདོད་ན། སྒྲ་རྟོག་ཡུལ་ལ་འཇུག་ཚུལ་སེལ་བ་སྨྲ་
བའི་ལུགས་དང་འགལ་ལོ། །
86



སུམ་ཅུ་པའི་སྐོར།
ཁ་ཅིག་ན་རེ། གང་སྒྲ་སྤྱི་ལ་འཇུག་པའི་དཔེར་བརྗོད་ཡིན་ན། ཁྱད་
མིང་གི་ཐོག་མར་འཇུག་པས་ཁྱབ་ཟེར་ན། དེ་ཐོབ་བྱ་ཕྱིར་གང་དང་བསྟན་
བཅོས་གང་། །ཞེས་པའི་གང་སྒྲ་ཕྱི་མ་དེ་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། གང་སྒྲ་བསྟན་བཅོས་སྤྱི་
ལ་འཇུག་པའི་དཔེར་བརྗོད་ཡིན་པའི་ཕྱིར། རྟགས་སླ། རྩ་བར་འདོད་
ན༑ ཁྱོད་མིང་གི་ཐོག་མར་མི་འཇུག་པར་ཐལ། མིང་གི་མཐར་འཇུག་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་གི་མཐར་འཇུག་
པའི་དཔེར་བརྗོད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
སུམ་འགྲེལ་མུ་ཏིག་ཕྲེང་མཛེས་ལས། འདི ར་མིང་གི་ཐོག་མར་སྦྱར་བ་
གསུངས་པའང་གཙོ་ཆེ་བའི་དོན་ལ་དགོངས་ཀྱི་མིང་མཐར་མི་འཇུག་པ་
ནི་མ་ཡིན་ཏེ། སྔོན་དུ་དྲི་བའི་དཔེར་བརྗོད་སོང་བ་ལྟར་དང་། དེ་འདྲར་
མ་ཟད། དེ་ཐོབ་བྱ་ཕྱིར་གང་དང་བསྟན་བཅོས་གང་། །ཞེས་སོགས་མང་
དུ་འབྱུང་བ་ལྟར་རོ། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རྩ་
བ་ལས། གང་སྒྲ་འཆད་སྐབས་སུ༩ མིང་གང་རུང་བའི་དང་པོ་རུ། །ཞེས་
གང་སྒྲ་མིང་གི་ཐོག་མར་སྦྱར་བར་གསུངས་པ་མི་འཐད་པར་ཐལ་ལོ། ཞེ་
ན༑ སྐྱོན་མེད་དེ། དེ་ནི་གཙོ་ཆེ་བ་ལ་དགོངས་པ་ཡིན་ཚུལ་གོང་གི་ལུང་
དོན་ལས་ཤེས་པའི་ཕྱིར་རོ། །
ཁ་ཅིག་ན་རེ། སྤྱི་སྒྲའི་ནང་ཚན་དུ་གྱུར་པའི་སུ་ཡིག་ཡིན་ན། གང་
ཟག་ཡིན་པས་ཁྱབ་ཟེར་ན། དེ་མ་ཁྱབ་པར་ཐལ། དེ་གང་ཟག་མ་ཡིན་
པའི་དངོས་པོ་གཞན་ལའང་འཇུག་པའི་ཕྱིར། མ་གྲུབ་ན། སྤྱི་སྒྲའི་ནང་



དངོས་གཞིའི་སློབ་དེབ་རིག་པའི་ཉིན་བྱེད།
ཚན་དུ་གྱུར་པའི་སུ་ཡིག་ཆོས་ཅན། གང་ཟག་མ་ཡིན་པའི་དངོས་པོ་གཞན་
ལ་འཇུག་པར་ཐལ། ཕྱོགས་བཅུའི་འཇིག་རྟེན་དང་སྒྲ་ལ་འཇུག་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཕྱོགས་བཅུའི་འཇིག་རྟེན་ལ་འཇུག་
པ་གང་ཞིག སྒྲ་ལའང་འཇུག་པའི་ཕྱིར། རྟགས་དང་པོ་མ་གྲུབ་ན། དེ་
ཆོས་ཅན། དེར་ཐལ། བཟང་སྤྱོད་ལས། ཇི་སྙེད་སུ་དག་ཕྱོགས་བཅུའི་
འཇིག་རྟེན་ན། །ཞེས་གསུངས་པའི་ཕྱིར། གཉིས་པ་མ་གྲུབ་ན། དེ་
ཆོས་ཅན། དེར་ཐལ། ཡི་གེ་ལ་འཇུག་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། སྔགས་ཀྱི་བཀླག་ཐབས་བསྡུས་པའི་འགྲེལ་པ་མཐོང་
བ་དོན་གསལ་ལས། ཡི་གེ་སུ་དང་སུའི་སྟེང་ནའང་འགྲེང་བུ་དང་ན་རོ་
རྐྱང་པ་དང་བརྩེགས་པ་ཅི་དང་ཅི་ཡོད་པར་གྱུར་ནའང་། ཞེས་གསུངས་
པའི་ཕྱིར། གོང་དུ་མ་ཁྱབ་ན། དེ་ལ་ཁྱབ་པ་ཡོད་པར་ཐལ། ཡི་གེ་ལ་
འཇུག་ན། སྒྲ་ལ་འཇུག་དགོས་པའི་ཕྱིར་ཏེ། ཡི་གེ་སྒྲ་ཡིན་པའི་ཕྱིར།
འདིར་མ་ཁྱབ་ཟེར་ན། དེ་ཁྱབ་པར་ཐལ། སུ་སྒྲ་གང་ཟག་ལ་འཇུག་པ་
ཁྱོད་ཀྱི་བློ་རྩེ་འཐད་པའི་ཕྱིར། །
ཡང་ཁ་ཅིག བཟང་སྤྱོད་དང་། སྔགས་བཀླག་ཐབས་ཀྱི་འགྲེལ་
པའི་ལུང་ཙམ་ལ་བརྟེན་ནས་སུ་སྒྲ་གང་ཟག་ཁོ་ན་ལ་མི་འཇུག་ཅེས་ཟེར།
དེ་ལ་ཁོ་ན་རེ། དེ་མི་འཐད་པར་ཐལ། སུ་སྨྲ་གང་ཟག་ཁོ་ན་ལ་འཇུག་
པའི་ཕྱིར། མ་གྲུབ་ན། དེ ར་ཐལ། སུ་སྒྲ་གང་ཟག་ཁོ་ན་ལ་འཇུག་པ་
སུམ་འགྲེལ་མཁན་པོ་དག་གི་དགོངས་པར་གནས་པའི་ཕྱིར། མ་གྲུབ་ན།
དེ ར་ཐལ། རྣམ་བཤད་ཀུན་བཟང་དགོངས་རྒྱན་ལས། སྐབས་ཐོབ་ཀྱིས་
88



སུམ་ཅུ་པའི་སྐོར།
ཁྱབ་ཆེ་ཆུང་འབྱུང་བ་ནི། སུ་ཞེས་པའི་སྒྲ་གང་ཟག་ཁོ་ན་ལ་བརྗོད་ཅིང་།
བུམ་པ་ལ་སོགས་པའི་ཆོས་གཞན་ལ་མི་འཇུག་པ་དང་། ཞེས་དང་། སུམ་
འགྲེལ་མུ་ཏིག་ཕྲེང་མཛེས་ལས་ཀྱང་། ཅི་ལ་སོགས་པ་དེ་རྣམས་རྣམ་པ་
ཐམས་ཅད་དུ་གང་དང་འཇུག་པ་མཚུངས་པའང་མ་ཡིན་ཏེ། སུའི་སྒྲ་གང་
ཟག་ཁོ་ན་ལ་སྦྱོར་གྱི་བེམ་པོ་སོགས་དངོས་པོ་གཞན་ལ་མི་འཇུག་པ་དང་།
ཞེས་སོགས་གསུངས་པའི་ཕྱིར་ཟེར་ན། དཔྱད་པར་བྱའོ། །
བཞི་པ་བདག་པོའི་སྒྲ་འཆད་པའི་ཕྱིར། །
རྩ་བར། གང་མིང་གི་མ་མཐའ་ན། །
པུ་ལིངྒ་ཡི་སྒྲ་མེད་པ། །
དེ་ལ་པུ་ལིངྒ་སྦྱར་ན། །
བདག་པོའི་སར་ནི་ཤེས་པར་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
གང་ཡང་རུང་བའི་མིང་གི་མ་མཐའ་རྣམས་སུ་སྔར་མེད་པ་ལ་
གསར་དུ་པུ་ལིངྒའི་སྒྲ་སྟེ་པ་པོ་སོགས་སྦྱར་བ་ཆོས་ཅན། བདག་པོའི་སར་
ཤེས་པར་བྱ་བ་ཡིན་ཏེ། དེ་ལྟ་བུའི་པ་པོ་སོགས་ཀྱིས་བདག་པོའི་དོན་གསལ་
བར་སྟོན་པར་བྱེད་ནུས་པ་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། པ་བ་ཅན་རྣམས་གང་རུང་ཡིན་ན། བདག་སྒྲ་ཡིན་
པས་ཁྱབ་ཟེར་ན། བ་དང་ཅན་གཉིས་ཆོས་ཅན། དེར་ཐལ། དེའི་ཕྱིར།
89



དངོས་གཞིའི་སློབ་དེབ་རིག་པའི་ཉིན་བྱེད།
མ་གྲུབ་ན། དེ་ཆོས་ཅན། དེ ར་ཐལ། སྨྲ་སྒོ་ལས། པ་བ་ཅན་རྣམས་
བདག་པོའམ་ཞེས་པའི་སྐབས་ནས་བསྟན་པའི་བ་དང་ཅན་གཉིས་ཡིན་པའི་
ཕྱིར། རྟགས་སླ། རྩ་བར་འདོད་མི་ནུས་ཏེ། བ་དང་ཅན་གཉིས་བདག་
པོ་སྟོན་བྱེད་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ་ར་ཐལ།
བདག་པོ་སྟོན་བྱེད་ཀྱི་པུ་ལིངྒའི་སྒྲ་མ་ཡིན་པའི་ཕྱིར་ཏེ། དེ་དག་བེམ་པོ་
ལའང་འཇུག་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སུམ་
འགྲེལ་མུ་ཏིག་ཕྲེང་མཛེས་ལས། དེ་དག་བེམ་པོ་ལའང་འཇུག་པས་བདག་
སྒྲར་མ་ངེས་པའི་ཕྱིར། ཞེས་གསུངས་པའི་ཕྱིར། །
ཁ་ཅིག་ན་རེ། ལེགས་བཤད་ལྗོན་དབང་ལས། ན་རོ་ཡོད་མེད་
པ་བ་མ། །བདག་པོའི་སྒྲ་སྟེ། ཞེས་པའི་སྐབས་ནས་བསྟན་པའི་པོ་བོ་མོ་
གསུམ་དང་། པ་བ་མ་གསུམ་སྟེ་དྲུག་པོ་གང་རུང་ཡིན་ན། བདག་པོ་སྟོན་
བྱེད་ཀྱི་བདག་སྒྲ་ཡིན་པས་ཁྱབ་ཟེར་ན། ཕྱུག་མོ་དང་། ཇ་མ། ཆང་མ།
ཞེས་པའི་མིང་གི་ཆ་ཤས་སུ་གྱུར་པའི་མ་དང་མོ་དག་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། པོ་སོགས་དྲུག་པོ་
གང་རུང་དུ་གྱུར་པའི་སྐབས་འདིར་བསྟན་གྱི་དཔེར་བརྗོད་དུ་བཞག་པ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ལྗོན་དབང་རང་
འགྲེལ་དུ་དེ་ལྟར་བསྟན་པའི་ཕྱིར། རྩ་བར་འདོད་ན། ཕྱུག་མོ་དང་། ཇ་
མ༑ ཆང་མ། ཞེས་པའི་མིང་གི་ཆ་ཤས་སུ་གྱུར་པའི་མ་དང་མོ་དག་ཆོས་
ཅན། བདག་པོ་སྟོན་བྱེད་ཀྱི་བདག་སྒྲ་མ་ཡིན་པར་ཐལ། པུ་ལིངྒའི་སྒྲ་
མ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སྐབས་



སུམ་ཅུ་པའི་སྐོར།
འདིའི་བདག་སྒྲ་ཡིན་ན། པུ་ལིངྒའི་སྒྲ་ཡིན་དགོས་པའི་ཕྱིར་ཏེ། རྩ་བར།
གང་མིང་གི་ནི་མ་མཐའ་ན། །པུ་ལིངྒ་ཡི་སྒྲ་མེད་པ། །དེ་ལ་པུ་ལིངྒ་སྦྱར་
ན༑ །བདག་པོའི་སར་ནི་ཤེས་པར་བྱ། །ཞེས་གསུངས་པའི་ཕྱིར་རོ། །
ཁ་ཅིག་ན་རེ། བདག་སྒྲ་ཡིན་ན། པ་པོ་གཉིས་གང་རུང་ཡིན་པས་
ཁྱབ་ཟེ ར་ན། སྒྲ་མོ་དང་ ཟླ་བོ་ཞེས་པའི་མིང་གི་ཆ་ཤས་ཀྱི་མོ་དང་བོ་
གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། པུ་ལིངྒའི་སྒྲ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཙཱནྡྲ་པ་ལས།. ཨུཏུའི་སྡེ་དང་བཅས་པའོ། །ཞེས་པ་ལྟར། པུ་
ཞེས་པ་པ་སྡེ་དང་། ལིངྒ་ཞེས་པ་རྟགས་ཏེ། པ་སྡེ་ལས་འབྱུང་བའི་ཕོ་
མོ་མ་ནིང་གི་རྟགས་གསུམ་གྱི་སྒྲ་ལས་གང་ཡང་རུང་བའི་མིང་མཐར་སྔར་
མེད་པ་ལ་གསར་དུ་པུ་ལིངྒའི་སྒྲ་གསུམ་ལས་གང་རུང་སྦྱར་བ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་ཞལ་ལུང་ལས།
གཞན་ཡང་གྱོས་པོ། སྒྱུག་མོ། ཟླ་བོ་ཞེས་པ་རྣམས་ཀྱང་རྟགས་གསུམ་
སྟོན་པའི་བདག་སྒྲ་ཡིན་ལ། ཞེས་གསུངས་པའི་ཕྱིར། རྩ་བར་འདོད་ན།
སྒྱུག་མོ་དང་ཟླ་བོ་ཞེས་པའི་མིང་གི་ཆ་ཤས་ཀྱི་མོ་དང་བོ་གཉིས་ཆོས་ཅན།
པ་པོ་གཉིས་གང་རུང་མ་ཡིན་པར་ཐལ། ཆོས་ཅན་དེ་དང་གཅིག་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེ ར་ཐལ། ཁྱོད་ཁྱོད་དང་གཅིག་ཡིན་
པའི་ཕྱིར་ཏེ། ཁྱོད་གཞི་གྲུབ་པའི་ཕྱིར། །
ཡང་ཁ་ཅིག་ན་རེ། བདག་སྒྲ་ཡིན་ན། བདག་སྒྲའི་ཐོབ་ཐང་ལྟར་
ཆ་ལ་པ་དང་ཡ་ལ་བ་སྦྱར་བ་ཅན་ཡིན་པས་ཁྱབ་ཟེར་ན། རྟ་བ། སྒོ་སྲུང་



དངོས་གཞིའི་སློབ་དེབ་རིག་པའི་ཉིན་བྱེད།
བ་བོ། ཡོན་ཏན་པ། གནའ་རྫས་ཞིབ་དཔྱོད་པ། ལྟ་བུ་རྣམས་ཆོས་ཅན།
དེ ར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་
མཐའ་སྔར་མེད་པ་ལ་གསར་དུ་པུ་ལིངྒའི་སྒྲ་སྦྱར་བའི་བདག་པོ་སྟོན་བྱེད་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བདག་པོའི་དོན་
གསལ་བར་བྱེད་པའི་སར་ཤེས་པར་བྱ་བ་ཡིན་པའི་ཕྱིར། རྩ་བར་འདོད་
ན༑ རྟ་བ། སྒོ་སྲུང་བ་བོ། ཡོན་ཏན་པ། གནའ་རྫས་ཞིབ་དཔྱོད་པ། ལྟ་
བུ་རྣམས་ཆོས་ཅན། བདག་སྒྲའི་ཐོབ་ཐང་ལྟར་ཆ་ལ་པ་དང་ཡ་ལ་བ་སྦྱར་བ་
ཅན་མ་ཡིན་པར་ཐལ། བདག་སྒྲའི་ཐོབ་ཐང་དུ་ཆ་ལ་བ་དང་ཡ་ལ་པ་སྦྱར་བའི་
ཆོས་ཅན་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བརྡ་སྤྲོད་
གསལ་བྱེད་ངག་སྒྲོན་ལས། ཚེག་ཁྱིམ་ཆ་ལ། རྟ་བ། སྒོ་སྲུང་བ་བོ། ལྟ་བུ་
སྦྱར་བ་དང་། ཚེག་ཁྱིམ་ཡ་ལ། ཡོན་ཏན་པ། གནའ་རྫས་ཞིབ་དཔྱོད་པ།
ལྟ་བུ་སྦྱར་བ་སོགས་ཀྱིས་གསལ། ཞེས་གསུངས་པའི་ཕྱིར།
ལྔ་པ་དགག་སྒྲ་འཆད་པའི་ཕྱིར། །
རྩ་བར། མིང་གང་རུང་བའི་ཡ་མཐའ་རུ། །
སྟི་ལིངྒ་ཡི་སྒྲ་མེད་པ། །
དེ་ལ་སྟྲཱི་ལིངྒ་སྦྱར་ན། །
དགག་པའི་གནས་སུ་ཤེས་པར་བྱ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྟི་ལིངྒ་ཡི་སྒྲ་སྟེ་མ་དེ་ནི་མིང་གང་ཡང་རུང་བའི་ཡ་མཐར་སྔར་



སུམ་ཅུ་པའི་སྐོར།
མེད་པ་ལ་གསར་དུ་སྦྱར་བ་མ་སྐྱེས་ལྟ་བུ་ཆོས་ཅན། ཁྱོད་དགག་པ་ཡིན་
པར་ཐལ། ཁྱོད་བློ་ལ་རྣམ་པ་ཤར་བའི་ཚེ་དགག་པའི་རྣམ་པ་ཅན་དུ་ཤར་
བའི་ཕྱིར། མ་ཡིག་ཆོས་ཅན། ཁྱོད་ལ་སྟྲཱི་ལིངྒ་སྟེ་མོ་རྟགས་ཞེས་བརྗོད་
པའི་རྒྱུ་མཚན་ཡོད་དེ། ཁྱོད་མོ་བརྗོད་པ་ལ་གཙོ་བོར་སྦྱོར་དགོས་པའི་
རྒྱུ་མཚན་གྱིས་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག ད་ལྟ་བ་ལ་སྦྱར་རུང་བའི་དགག་ཚིག་དང་། འདས་པ་
ལ་སྦྱར་རུང་བའི་དགག་ཚིག་གཉིས་དོན་གཅིག་ཡིན་ཟེར་ན། ད་ལྟ་བ་ལ་
སྦྱར་རུང་བའི་དགག་ཚིག་ཡིན་ན། འདས་པ་ལ་སྦྱར་རུང་བའི་དགག་ཚིག་
ཡིན་པས་ཁྱབ་པར་ཐལ། དེ་གཉིས་དོན་གཅིག་ཡིན་པའི་ཕྱིར། རྟགས་
ཁས། འདོད་ན། འདི ར་ཤུགས་ལ་བསྟན་པའི་དགག་ཚིག་མི་ཆོས་ཅན།
འདས་པ་ལ་སྦྱར་རུང་བའི་དགག་ཚིག་ཡིན་པར་ཐལ། ད་ལྟ་བ་ལ་སྦྱར་
རུང་བའི་དགག་ཚིག་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་ད་ལྟ་
བ་དགག་པའི་དགག་ཚིག་ཏུ་སོང་བ་ཡོད་པའི་ཕྱིར་ཏེ། མི་སྐྱེ་ཞེས་པ་ལྟ་
བུ་དེ་ཡིན་པའི་ཕྱིར། རྩ་བར་འདོད་མི་ནུས་ཏེ། ཁྱོད་འདས་པ་ལ་སྦྱར་
རུང་བའི་དགག་ཚིག་མ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་
འདས་པ་དགག་པའི་དགག་ཚིག་ཏུ་སོང་བ་མེད་པའི་ཕྱིར། །
ཡང་ཁ་ཅིག མི་ལྟ་བུ་ད་ལྟ་བ་དང་མ་འོངས་པ་ལ་སྦྱར་རུང་བའི་
དགག་ཚིག་ཡིན་ཅིང་། དུས་གསུམ་ག་ལ་སྦྱར་རུང་བའི་དགག་ཚིག་ཅིག་
མེད་ཟེ ར་བ་མི་འཐད་དེ། དུས་གསུམ་ག་ལ་སྦྱར་རུང་བའི་དགག་ཚིག་



དངོས་གཞིའི་སློབ་དེབ་རིག་པའི་ཉིན་བྱེད།
ཡོད་པའི་ཕྱིར། མ་གྲུབ་ན། དེར་ཐལ། སྐབས་འདིར་ཤུགས་ལ་བསྟན་
པའི་དགག་ཚིག་མིན་མེད་གཉི་ག་དུས་གསུམ་ག་ལ་སྦྱར་རུང་བའི་དགག་
ཚིག་ཡིན་པའི་ཕྱིར། མ་གྲུབ་ན། དེར་ཐལ། མིན་དུས་གསུམ་ག་ལ་
སྦྱར་རུང་བའི་དགག་ཚིག་གང་ཞིག མེད་ཀྱང་དུས་གསུམ་ག་ལ་སྦྱར་རུང་
བའི་དགག་ཚིག་ཡིན་པའི་ཕྱིར། དང་པོ་དེར་ཐལ། ཁྱོད་དུས་གསུམ་
པོར་དགག་ཚིག་ཏུ་སོང་བ་ཡོད་པའི་ཕྱིར། མ་གྲུབ་ན། དེར་ཐལ། ད་
ལྟ་བ་ལ་ཡོད། འདས་པ་ལ་ཡོད། མ་འོངས་པ་ལ་ཡང་ཡོད་པའི་ཕྱིར།
མ་གྲུབ་ན། དེ ར་ཐལ། རིམ་པ་བཞིན་དུ། སྐྱེ་བ་མིན། སྐྱེས་པ་མིན།
འགག་པ་མིན་ཞེས་པ་ལྟ་བུ་དེ་ཡིན་པའི་ཕྱིར། གོང་གི་རྟགས་ཕྱི་མ་དེར་
ཐལ། ཁྱོད་དུས་གསུམ་པོར་དགག་ཚིག་ཏུ་སོང་བ་ཡོད་པའི་ཕྱིར། མ་
གྲུབ་ན། དེར་ཐལ། ད་ལྟ་བ་ལ་ཡོད། འདས་པ་ལ་ཡོད། མ་འོངས་པ་
ལོ་ཡང་ཡོད་པའི་ཕྱིར། མ་གྲུབ་ན། དེ ར་ཐལ། རིམ་པ་བཞིན་དུ།་སྐྱེ་
བ་མེད། འགགས་པ་མེད། མཐོང་བ་མེད་ལྟ་བུ་ཡིན་པའི་ཕྱིར།
ཡང་ཁ་ཅིག སྤྱིར་དགག་ཚིག་ཡིན་ན། མོ་བརྗོད་པ་ལ་གཙོ་བོར་
སྦྱོར་བའི་མ་མི་མིན་མེད་སོགས་གང་རུང་ཡིན་པས་ཁྱབ་ཟེར་ན། བུམ་
པས་སྟོང་པའི་ས་ཕྱོགས་ཞེས་པའི་སྐབས་ཀྱི་དགག་ཚིག་སྟོང་དེ་ཆོས་ཅན།
ཁྱོད་མོ་བརྗོད་པ་ལ་གཙོ་བོར་སྦྱོར་བའི་མ་མི་མིན་མེད་སོགས་གང་རུང་
ཡིན་པར་ཐལ། ཁྱོད་སྤྱིར་དགག་ཚིག་ཡིན་པའི་ཕྱིར། མ་གྲུབ་ན། དེར་
ཐལ། ཁྱོད་དགག་པ་ཡིན་པའི་ཕྱིར། མ་གྲུབ་ན། དེར་ཐལ། མ་ཡིན་
དགག་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་བློ་ལ་དོན་རང་གི་



སུམ་ཅུ་པའི་སྐོར།
རྣམ་པ་ཤར་བའི་ཚེ་དགག་པའི་རྣམ་པ་ཅན་དུ་ཤར་བ་གང་ཞིག རང་གི་
དགག་བྱ་བཀག་ཤུལ་དུ་ཆོས་གཞན་སྒྲུབ་པ་འཕེན་པ་དེ་ཡིན་པའི་ཕྱིར། མ་
གྲུབ་ན། དེར་ཐལ། ས་ཕྱོགས་དངོས་སུ་འཕངས་ནས་བུམ་མེད་ཤུགས་
ལ་འཕེན་པ་དེ་ཡིན་པའི་ཕྱིར། །
དྲུག་པ་ཐ་སྙད་སོགས་ཀྱི་དོན་དགུ་ལ་འཇུག་པའི་ཕྲད་འཆད་པའི་ཕྱིར།
རྩ་བར། གང་མིང་གི་ནི་ཡ་མཐའ་རུ། །
གསུམ་པ་ལ་ནི་ཨེ་སྦྱར་བ། །
ཐ་སྙད་དབང་དུ་གསུམ་ཡིན་ཏེ། །
དངོས་པོའི་དབང་གིས་བཞི་རུ་འགྱུར། །
དུས་ཀྱི་དབང་གིས་གཉིས་ཡིན་ནོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
གང་ཡང་རུང་བའི་མིང་གི་ཡ་མཐའ་སྟེ་ཐོག་མར་རྗེས་འཇུག་
གསུམ་པ་ད་ཡིག་ལ་དབྱངས་ཡིག་ཨེ་སྦྱར་བས་དེ་ཞེས་གྲུབ་པ་ཆོས་ཅན།
ཐ་སྙད་སོགས་དོན་དགུ་ལ་འཇུག་པ་ཡོད་དེ། ཐ་སྙད་ཀྱི་དབང་དུ་བྱས་
པས་རྣམ་གྲངས་གཞན་སྦྱོར་དང་། ལྷག་བཅས། འདས་པ་གསུམ་ལ་འཇུག་
ཅིང་། དངོས་པོའི་དབང་གིས་བདེན་པ་དང་། གསང་བ། བདག་གི་བ།
ཕ་རོལ་པོའི་དངོས་པོ་སྟེ་བཞི་རུ་འཇུག་པར་འགྱུར་ལ། དུས་ཀྱི་དབང་
གིས་འདས་པ་དང་། མ་འོངས་པ་བཅས་ལ་འཇུག་པ་ཡོད་པའི་ཕྱིར།
གཉིས་པ་མཐའ་དཔྱད་པ་ལ། །
95



དངོས་གཞིའི་སློབ་དེབ་རིག་པའི་ཉིན་བྱེད།
ཁ་ཅིག་ན་རེ། ཐ་སྙད་ཀྱི་དབང་གིས་འདས་པ་ལ་འཇུག་པའི་དེ་
སྒྲ་ཡིན་ན། དངོས་པོ་འདས་པ་ལ་འཇུག་པ་ཡིན་པས་ཁྱབ་ཟེར་ན། སངས་
རྒྱས་བྱམས་པ་འབྱོན་པར་འགྱུར་རོ། །དེ་ལ་འཁོར་གྲངས་མེད་དོ་ཞེས་
པའི་དེ་སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེ ར་ཐལ། མིང་ཚིག་གི་བརྗོད་པ་འདས་པ་ལ་འཇུག་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེ ར་ཐལ། སངས་རྒྱས་བྱམས་པའི་མཚན་
གྱི་བརྗོད་པ་འདས་པའི་ཚབ་ཏུ་དེའི་སྒྲ་འཇུག་པ་ཡིན་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། དེ་ལ་འཁོར་གྲངེས་མེད་དོ་ཞེས་པའི་དེ་
སྒྲ་སངས་རྒྱས་བྱམས་པ་ཞེས་པའི་མིང་གི་ཚབ་ལས་ཆོས་གཞན་གང་ལ་ཡང་
འཇུག་པ་མ་ཡིན་པའི་ཕྱིར། རྩ་བར་འདོད་ན། སངས་རྒྱས་བྱམས་པ་
འབྱོན་པར་འགྱུར་རོ། །དེ་ལ་འཁོར་གྲངས་མེད་དོ་ཞེས་པའི་དེ་སྒྲ་ཆོས་
ཅན། དངོས་པོ་འདས་པ་ལ་འཇུག་པ་མ་ཡིན་པར་ཐལ། དངོས་པོ་སངས་
རྒྱས་བྱམས་པ་འདས་པ་མ་ཡིན་པ་གང་ཞིག འདིར་སངས་རྒྱས་བྱམས་
པ་ཞེས་པའི་མིང་གི་བརྗོད་པ་ཙམ་འདས་པ་ལ་དེའི་སྒྲ་འཇུག་པ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལྟར་ཡིན་པ་ཀུན་བཟང་
དགོངས་རྒྱན་ལས། དཔེར་ན། སངས་རྒྱས་བྱམས་པ་འབྱོན་པར་འགྱུར་
རོ༑ ༑ཞེས་བརྗོད་བྱའི་དངོས་པོ་འདས་པ་མ་ཡིན་ཡང་མིང་གི་བརྗོད་པ་
འདས་པ་ལ་དེའི་སྒྲ་འཇུག་པ་དང་། ཞེས་གསུངས་པའི་ཕྱིར་རོ། །
ཡང་ཁ་ཅིག་ན་རེ། ཐ་སྙད་ཀྱི་དབང་གིས་འཇུག་པའི་དེ་སྒྲ་ཡིན་
ན༑ ལྷག་བཅས་ལ་འཇུག་པའི་དེ་སྒྲ་མ་ཡིན་པས་ཁྱབ་ཟེར་ན། རི་མོར་
96



སུམ་ཅུ་པའི་སྐོར།
བྱེད་དེ་བཀུར་སྟིར་ཡང་བྱེད་དོ། །ཞེས་པའི་དེ་སྒྲ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཐ་སྙད་ཀྱི་དབང་གིས་
འཇུག་པ་གསུམ་པོ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དེ་སྒྲ་ཐ་སྙད་ཀྱི་དབང་གིས་འདས་པ་ལ་འཇུག་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཚིག་གི་བརྗོད་པ་འདས་པ་ལ་འཇུག་
པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལྟར་ཡིན་
པ་སུམ་འགྲེལ་མུ་ཏིག་ཕྲེང་མཛེས་ལས། ཚིག་ཙམ་བརྗོད་ཟིན་གྱི་འདས་
པ༑ རི་མོར་བྱེད་དེ་བཀུར་སྟིར་ཡང་བྱེད་དོ། །ལྟ་བུ་དང་། ཞེས་གསུངས་
པའི་ཕྱིར། མ་ཁྱབ་ཟེར་ན། ཁྱབ་པ་ཡོད་པར་ཐལ། དེ་སྒྲ་ཐ་སྙད་ཀྱི་
དབང་གིས་འདས་པ་ལ་འཇུག་ཅེས་པ་མིང་ངམ་ཚིག་གི་བརྗོད་པ་འདས་པ་
ལ་འཇུག་པ་ལས་གཞན་མ་ཡིན་པའི་ཕྱིར། རྩ་བར་འདོད་ན། རི་མོར་
བྱེད་དེ་བཀུར་སྟིར་ཡང་བྱེད་དོ། །ཞེས་པའི་དེ་སྒྲ་ཆོས་ཅན། ལྷག་བཅས་
ལ་འཇུག་པའི་དེ་སྒྲ་མ་ཡིན་པ་མ་ཡིན་པར་ཐལ། ལྷག་བཅས་ལ་འཇུག་
པའི་དེ་སྒྲ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་སྒྲ་
ཚིག་དོན་སྔ་མ་མ་རྫོགས་པར་ཚིག་དོན་ལྷག་མ་ཡོད་པར་སྟོན་པ་ལ་འཇུག་
པ་ཡིན་པའི་ཕྱིར། མ་ཁྱབ་ཟེར་ན། ཁྱབ་པ་ཡོད་པར་ཐལ། ཚིག་དོན་
སྔ་མ་མ་རྫོགས་པར་ཚིག་དོན་ལྷག་མ་ཡོད་པར་སྟོན་པ་དེ་ཉིད་ལྷག་བཅས་
ཀྱི་མཚན་ཉིད་ཡིན་པའི་ཕྱིར། །
གཞན་ཡང་། ཁ་ཅིག་ན་རེ། རྣམ་གྲངས་གཞན་སྦྱོར་ལ་འཇུག་
པའི་དེ་སྒྲ་ཡིན་ན། གང་ཡང་རུང་བའི་མིང་གི་རྣམ་གྲངས་དུ་མ་སྟོན་པས་
97



སུམ་ཅུ་པའི་སྐོར།
རྒྱས་དེ། ཞེས་པའི་དེ་སྒྲ་རྣམས་ཆོས་ཅན། དེ ར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དངོས་པོའི་དབང་གིས་འཇུག་པའི་
དེ་སྒྲ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་པོའི་
དབང་གིས་འཇུག་པའི་ཚུལ་བཞི་པོ་གང་རུང་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། རིམ་བཞིན་གསང་བ་དང་། བདག་གི་བ། ཕ་
རོལ་པོ་རྣམས་ལ་འཇུག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། དེ་མ་ཟེ ར་ཞེས་པའི་དེ་སྒྲ་གསང་བ་ལ་འཇུག་པ་དང་། ངའི་དེབ་
དེ་ཞེས་པའི་དེ་སྒྲ་བདག་གི་བ་ལ་འཇུག་པ་དང་། དར་རྒྱས་དེ་ཞེས་པའི་
དེ་སྒྲ་ཕ་རོལ་པོ་ལ་འཇུག་པ་བཅས་ཡིན་པའི་ཕྱིར། རྩ་བར་འདོད་ན། དེ་
མ་ཟེར། ངའི་དེབ་དེ། དར་རྒྱས་དེ་ཞེས་པའི་དེ་སྒྲ་རྣམས་ཆོས་ཅན། དུས་
ཀྱི་དབང་གིས་འཇུག་པའི་དེ་སྒྲ་མ་ཡིན་པ་ལས་ལོག་པ་མ་ཡིན་པར་ཐལ།
དུས་ཀྱི་དབང་གིས་འཇུག་པ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དེ་སྒྲ་དེ་དག་གི་འཇུག་ཡུལ་དུ ས་མ་ཡིན་པའི་ཕྱིར་རོ། །
ཁ་ཅིག་ན་རེ། དེ་སྒྲ་དོན་དགུ་ལ་འཇུག་པའི་ཚུལ་ལས་དང་པོ་ཐ་
སྙད་ཀྱི་དབང་གིས་འཇུག་པ་གསུམ་ལ་ལུས་ངག་ཡིད་གསུམ་དང་། དངོས་
པོའི་དབང་གིས་འཇུག་པ་བཞི་ལ་རིགས་དང་བྱ་བ་ཡོན་ཏན་རྫས་བཅས་
བཞིར་བྱེད་ཟེར་ན། དེ་ལ་ཟུར་ཡོད་དོ། །དེ་དང་དེ་ནི་མདོ་བཞིན་དུ།
ལྷ་གཟུགས་མཛེས་པར་ཡོད་དེ། མིའི་གཟུགས་ལ་ལྟའོ། །ཞེས་དང་།
དེ་ཁོ་ནའོ། །དེ་མ་སྟོན། ངའི་དེ། ཁྱོད་ཀྱི་དེ། མི་དེ་ཞེས་པའི་དེ་སྒྲ་
རྣམས་ཆོས་ཅན། རིམ་བཞིན་ཐ་སྙད་ཀྱི་དབང་གིས་འཇུག་པའི་ལུས་ངག་



-
-
-
དངོས་གཞིའི་སློབ་དེ བ་རི ག་པའི་ཉིན་བྱེད།
ཡིད་གསུམ་གང་རུང་དང་དངོས་པོའི་དབང་གིས་འཇུག་པའི་རིགས་སོགས་
བཞི་པོ་གང་རུང་ལ་འཇུག་པའི་དེ་སྒྲ་ཡིན་པར་ཐལ། དེ་སྒྲ་ཐ་སྙད་ཀྱི་དབང་
གིས་འཇུག་ཚུལ་དང་དངོས་པོའི་དབང་གིས་འཇུག་ཚུལ་འཐད་པ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེའི་དེ་སྒྲ་སྔ་མ་
གསུམ་ཐ་སྙད་ཀྱི་དབང་གིས་འཇུག་ཚུལ་ལ་འཐད་པ་གང་ཞིག དེ་སྒྲ་ཕྱི་
མ་རྣམས་དངོས་པོའི་དབང་གིས་འཇུག་ཚུལ་ལ་འཐད་པའི་ཕྱིར། རྟགས་
དང་པོ་མ་གྲུབ་ན། དེ་ཆོས་ཅན། དེར་ཐལ། དེ་སྒྲ་ཐ་སྙད་ཀྱི་དབང་
གིས་འཇུག་པ་ལ་རྣམ་གྲངས་སོགས་གསུམ་དུ་བཤད་པའི་དོན་རེ་རེ་ལའང་
འཐད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེའི་
དེ་སྒྲ་སྔ་མ་གསུམ་རིམ་བཞིན་ཐ་སྙད་འདས་པ་དང་རྣམ་གྲངས་གཞན་སྦྱོར་
དང་། ལྷག་བཅས་བཅས་ལ་འཇུག་པའི་མཚན་གཞི་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དེ་ལྟར་ཡིན་པ་རྣམ་བཤད་ཀུན་བཟང་
དགོངས་རྒྱན་ལས་བསྟན་པའི་ཕྱིར་ཏེ། འདས་པའི་ཐ་སྙད་ནི། དེ་ལ་
ཟུར་ཡོད་དོ། ཞེས་དང་། རྣམ་གྲངས་གཞན་བརྗོད་ནི། དེ་དང་དེ་ནི་
མདོ་བཞིན་དུ། ཞེས་དང་། ལྷག་བཅས་ནི། ལྷ་གཟུགས་མཛེས་པར་
ཡོད་དེ། མིའི་གཟུགས་ལ་ལྟའོ། །ཞེས་གསུངས་པའི་ཕྱིར། རྟགས་
གཉིས་པ་མ་གྲུབ་ན། དེ་ཆོས་ཅན། དེར་ཐལ། དེ་སྒྲ་དངོས་པོའི་དབང་
གིས་འཇུག་པ་ལ་བདེན་པ་སོགས་བཞིར་བཤད་པའི་དོན་རེ་རེ་ལའང་འཐད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཆོས་ཅན་དེའི་དེ་སྒྲ་
ཕྱི་མ་རྣམས་རིམ་བཞིན་བདེན་པ་དང་། གསང་བ། བདག་གི་བ། ཕ་
100



སུམ་ཅུ་པའི་སྐོར།
རོལ་པོ་རྣམས་ལ་འཇུག་པའི་མཚན་གཞི་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། དེ་ལྟར་ཡིན་པ་སུམ་འགྲེལ་ཀུན་བཟང་དགོངས་
རྒྱན་ལས་བསྟན་པའི་ཕྱིར་ཏེ། བདེན་པའི་དངོས་པོ་ལ་འཇུག་པ་ནི། དེ་
ཁོ་ནའོ། ཞེས་དང་། གསང་བའི་དངོས་པོ་ལ་འཇུག་པ་ནི། དེ་མ་སྟོན།
ཞེས་དང་། བདག་གི་བ་ལ་འཇུག་པ་ནི། ངའི་དེ། ཞེས་དང་། དངོས་པོ་
ཕ་རོལ་པོ་ལ་འཇུག་པ་ནི། མི་དེ་ཞེས་དང་། ཁྱོད་ཀྱི་དེ་ཞེས་སོགས་གསུངས་
པའི་ཕྱིར། རྩ་བར་འདོད་ན། དེ་ལ་ཟུར་ཡོད་དོ། དེ་དང་དེ་ནི་མདོ་
བཞིན་དུ། ལྷ་གཟུགས་མཛེས་པར་ཡོད་དེ། མིའི་གཟུགས་ལ་ལྟའོ། །ཞེས་
དང་། དེ་ཁོ་ནའོ། དེ་མ་སྟོན། ངའི་དེ། ཁྱོད་ཀྱི་དེ། མི་དེ་ཞེས་པའི་དེ་
སྒྲ་རྣམས་ཆོས་ཅན། དེ་སྒྲ་ཐ་སྙད་ཀྱི་དབང་གིས་འཇུག་པ་ལ་ལུས་ངག་
ཡིད་གསུམ་དུ་ཕྱེས་པ་གང་རུང་དང་། དེ་སྒྲ་དངོས་པོའི་དབང་གིས་འཇུག་
པ་ལ་རིགས་དང་། བྱ་བ། ཡོན་ཏན། རྫས་བཅས་བཞིར་ཕྱེས་པ་གང་
རུང་གང་ལའང་འཇུག་པ་མ་ཡིན་པར་ཐལ། དེ་སྒྲ་དེ་དག་གི་འཇུག་ཡུལ་
ལུས་དང་རིགས་སོགས་མ་ཡིན་པ་གང་ཞིག དེ་སྒྲ་ཐ་སྙད་དང་དངོས་པོ་
གང་གི་དབང་དུ་བྱས་ནས་འཇུག་ཚུལ་བཤད་པ་ལ་ཆོས་ཅན་དེ་ལྟ་བུ་འཐད་
ཀྱང་། ལུས་ངག་ཡིད་གསུམ་དང་རིགས་སོགས་ལ་ཆོས་ཅན་དེ་ལྟ་བུ་སྦྱོར་
ཞིང་མཚན་གཞིར་འཇོག་པ་ལ་སྐྱོན་ཡོད་པ་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། རྩ་བའི་དེ་ཐ་སྙད་ཀྱི་དབང་དུ་བྱས་པའི་གསུམ་
ལ་ལུས་ངག་ཡིད་གསུམ་དང་། དངོས་པོའི་དབང་གིས་རིགས་སོགས་བཞིར་
འདོད་པ་ལ་སྐྱོན་ཡོད་པས་ཆོས་ཅན་དེ་དེའི་མཚན་གཞིར་འདོད་པ་ཤིན་ཏུ་
101



དངོས་གཞིའི་སློབ་དེབ་རིག་པའི་ཉིན་བྱེད།
ནས་མི་འཐད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་སྒྲའི་
འཇུག་པ་ཐ་སྙད་ཀྱི་དབང་དུ་བྱས་པའི་གསུམ་ལ་ལུས་ངག་སོགས་དང་།
དངོས་པོའི་དབང་གིས་འཇུག་པ་བཞི་ལ་རིགས་སོགས་འདོད་པ་ནི་སྐྱོན་ཅན་
ཡིན་པ་སི་ཏུ་པཎ་ཆེན་གྱི་དགོངས་པ་ཡིན་པའི་ཕྱིར། མ་གྲུབ་ན། དེར་
ཐལ། དེ་ཉིད་ཀྱིས་མཛད་པའི་སུམ་འགྲེལ་མུ་ཏིག་ཕྲེང་མཛེས་ལས། འགྲེལ་
བྱེད་སྔ་མ་འགའ་ཞིག་གིས། ཐ་སྙད་ཀྱི་དབང་དུ་བྱས་པའི་གསུམ་ལ་ཀུན་
བརྟགས་གཞན་དབང་ཡོངས་གྲུབ་གསུམ་དང་བྱ་བྱེད་ལས་གསུམ། ལུས་
ངག་ཡིད་གསུམ་སོགས་སུ་འདོད་པ་དང་། དངོས་པོའི་དབང་གིས་རིགས་
དང་བྱ་བ་ཡོན་ཏན་རྫས་བཞིར་འདོད་པ་སོགས་སྣང་ཡང་ཐ་སྙད་ལ་མི་མཁས་
པའི་མཚན་མ་གསལ་བར་བསྟན་པ་ཡིན་ཏེ། ཞེས་གསུངས་པའི་ཕྱིར།
གཉིས་པ་ཚིགས་བཅད་འགྲོལ་བའི་མན་ངག་འཆད་པའི་ཕྱིར།
རྩ་བར། ཚིགས་སུ་བཅད་པའི་སྦྱོར་བ་རྣམས། །
ཅུང་ཟད་བསྡུས་པ་ཡོད་ན་ཡང་། །
དེ་ནི་དེ་བཞིན་སྦྱར་བར་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
མདོ་རྒྱུད་བསྟན་བཅོས་རྣམས་སུ་བསྡུ་ཆེ་བའི་ཚིགས་བཅད་ལྷུག་
གི་རྣམ་དབྱེ་ཚིག་ཕྲད་སོགས་ཆོས་ཅན། སྐབས་འདིར་བསྟན་པའི་ཚིགས་
བཅད་འགྲོལ་བའི་མན་ངག་བཞིན་འཁྲུལ་མེད་དུ་སྦྱར་དགོས་ཏེ། མིང༌
ཚིག་སྔ་ཕྱིའི་དོན་གྱི་སྐབས་ལ་ལེགས་པར་བརྟགས་ནས་རང་རང་གི་འཇུག་
102



སུམ་ཅུ་པའི་སྐོར།
པ་དང་མཐུན་པར་གོང་དུ་སླར་བསྡུ་སོགས་ཀྱི་སྐབས་སུ་ཇི་སྐད་བཤད་པ་
ཇི་ལྟ་བ་བཞིན་དུ་དགྲོལ་དགོས་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདི ར་དགྲོལ་བྱའི་ཚིགས་བཅད་ཡིན་ནོ།
བསྟན་བཅོས་ཡིན་པས་ཁྱབ་ཟེར་ན། བྱང་ཆུབ་ཤིང་དབང་དྲུང་གཤེགས་
རྒྱལ་བ་ཡི། །སངས་རྒྱས་སྲས་ཀྱིས་རབ་ཏུ་གང་བར་ཤོག །ཅེས་པའི་
ཚིགས་བཅད་རྐང་པ་གཉིས་ཆོས་ཅན། །དེ ར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེ ར་ཐལ། སྐབས་འདིའི་དགྲོལ་བྱའི་ཚིགས་བཅད་
ལ་མདོ་བསྟན་བཅོས་ཀྱི་ཚིགས་བཅད་གཉིས་རེ་ཡོད་པའི་ཕྱིར། མ་གྲུབ་
ན༑ རྟགས་འདི་དེར་ཐལ། རྣམ་བཤད་ཀུན་བཟང་དགོངས་རྒྱན་ལས།
མདོ་རྒྱུད་བསྟན་བཅོས་རྣམས་སུ་ལྷུག་པ་ལས། ཚིགས་བཅད་བསྡུ་ཆེ་བ་
ཡིན་པས། དེ་ལྟར་བསྡུ་ཆེ་བའི་ཚིགས་སུ་བཅད་པའི་སྦྱོར་བ་རྣམས་ཀྱི་
བར་སྐབས་ཀྱི་རྣམ་དབྱེ་ཚིག་ཕྲད་སོགས་མང་པོ་བསྡུས་པ་ལྟ་ཅི་སྨོས་ཏེ།
ཞེས་སོགས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། བསྟན་
བཅོས་མ་ཡིན་པར་ཐལ། བཀའ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། སངས་རྒྱས་ཀྱི་གསུང་ཡིན་པའི་ཕྱིར། མ་གྲུབ་ན།
རྟོགས་སླ། གོང་གི་མ་གྲུབ་མཚམས་སུ་མ་ཁྱབ་ན། དེ་ལ་ཁྱབ་པ་ཡོད་
པར་ཐལ། བཀའ་དང་བསྟན་བཅོས་གཉིས་འགལ་བ་ཡིན་པའི་ཕྱིར། མ་
གྲུབ་ན། ཕར་ཕྱིན་ཡུམ་དོན་ཡང་གསལ་སྒྲོན་མེ་ལས། རང་ལུགས་ནི།
བཀའ་དང་བསྟན་བཅོས་འགལ་བ་ཁོ་ན་ཡིན་ཏེ། སངས་རྒྱས་ཀྱི་གསུང་
103



དངོས་གཞིའི་སློབ་དེབ་རིག་པའི་ཉིན་བྱེད།
དང་སེམས་ཅན་གྱི་ངག་གཉིས་འགལ་བའི་ཕྱིར་དང་། རྗེ་བཙུན་གྱིས་བཀའ་
དང་བསྟན་བཅོས་ཀྱི་ངོས་འཛིན་སོ་སོར་མཛད་པའི་ཕྱིར། ཞེས་གསུངས་
པའི་ཕྱིར། །
ཁ་ཅིག་ན་རེ། སྐབས་འདིའི་དགྲོལ་བྱའི་ཚིགས་བཅད་ཡིན་ན།
མདོ་ཡིན་པས་ཁྱབ་ཟེར་ན། དེ་དང་དེ་ནི་མདོ་བཞིན་དུ། །བསྡུས་དང་
རྒྱས་པའི་སྒོ་ནས་བརྗོད། །ཅེས་པའི་ཚིགས་བཅད་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐབས་འདིའི་དགྲོལ་
བྱའི་ཚིག་ལ་མདོ་བསྟན་བཅོས་གཉིས་ཀ་ཡོད་པའི་ཕྱིར། མ་གྲུབ་ན།
བསྒྲུབས་ཟིན། རྩ་བར་འདོད་ན། དེ་ཆོས་ཅན། མདོ་མ་ཡིན་པར་ཐལ།
བསྟན་བཅོས་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ།
མདོ་བསྟན་བཅོས་གཉིས་འགལ་བ་ཡིན་པའི་ཕྱིར། མ་གྲུབ་ན། རྟགས་
གོང་དུ་བསྒྲུབས་ཟིན། མ་ཁྱབ་མཚམས་སུ་རྟགས་མ་གྲུབ་ན། དེ་ཆོས་
ཅན། བསྟན་བཅོས་ཡིན་པར་ཐལ། མངོན་རྟོགས་རྒྱན་གྱི་གཞུང་ཚིག་
རྣམ་དག་ཡིན་པའི་ཕྱིར། རྟགས་སླ།
ཁ་ཅིག་ན་རེ། སྐབས་འདིའི་དགྲོལ་བྱའི་ཚིག་སྡུད་ཡིན་ན། ཚིགས་
བཅད་ཅན་གྱི་ཚིད་སྡུད་ཡིན་པས་ཁྱབ་ཟེར་ན། འོ་ན། སྐབས་འདིའི་
དགྲོལ་བྱའི་ཚིག་སྡུད་ལ་ཚིག་བཅད་ལྷུག་གཉིས་དང་ལྡན་པ་ཞིག་མེད་པར་
ཐལ། དམ་བཅའ་དེའི་ཕྱིར། འདོད་ན། ལྷུག་པ་ལ་ཚིག་སྡུད་ཡོད་པ་
རྣམས་སྐབས་འདིའི་ཚིགས་བཅད་འགྲོལ་བའི་མན་ངག་གིས་མ་བསྟན་པར་
ཐལ། འདོད་པ་དེའི་ཕྱིར། འདོད་མི་ནུས་པར་ཐལ། ཚིགས་བཅད་
104



སུམ་ཅུ་པའི་སྐོར།
ལྷུག་པ་ལ་ལྟོས་ཏེ་ཚིག་སྡུད་མང་བའི་རྒྱུ་མཚན་གྱིས་སྐབས་འདིར། ཚིགས་
སུ་བཅད་པའི་མཚམས་སྦྱོར་རྣམས། །ཞེས་ཚིགས་བཅད་གཙོ་བོར་གསུངས་
པ་ཙམ་ཡིན་པའི་ཕྱིར། མ་གྲུབ་ན། སུམ་འགྲེལ་མུ་ཏིག་ཕྲེང་མཛེས་ལས།
དེའང་ཚིགས་བཅད་ལ་ཚིག་སྡུད་མང་བའི་རྒྱུ་མཚན་གྱིས་གཙོ་བོར་གསུངས་
པ་ལས་ཚིག་ལྷུག་པར་ཡང་ཕྲད་སོགས་མཚམས་སྦྱོར་བསྡུས་པ་རྣམས་ལ་
འདི་ལྟར་སྦྱར་ཏེ་ཤེས་པར་བྱའོ། ཞེས་གསུངས་པའི་ཕྱིར།
རྩ་བའི་ས་བཅད་གསུམ་པ། མཇུག་གི་དོན།
གསུམ་པ་མཇུག་གི་དོན་ལ།
རྗེས་འཇུག་གི་སྦྱོར་བ་ལ་བསླབ་དགོས་པའི་རྒྱུ་མཚན་བསྟན་པ་དང་།
དེ་ལྟར་མཁས་པར་བསླབས་ནས་ཇི་ལྟར་བྱ་བ་དང་། མཁས་པར་བྱ་བའི་
ཐབས་བསྟན་པ་དང་། སླར་ཡང་དོན་བསྡུས་ཏེ་གདམས་པ་དང་། གཞུང་
འདི་ཉིད་འདོམས་པ་དང་མི་འདོམས་པའི་ཡུལ་ངོས་བཟུང་བ་དང་ལྔའོ། །
དང་པོ་ནི། རྗེས་འཇུག་གི་སྦྱོར་བ་ལ་མཁས་པར་བསླབ་དགོས་ཏེ་ལུང་
གིས་དོན་སྟོན་པ་ལ་རྗེས་འཇུག་གི་སྦྱོར་བ་མེད་དུ་མི་རུང་ཞིང་། དེ་ཤེས་
པ་ལ་དགོས་པ་ཁྱད་པར་ཅན་ཡོད་པའི་ཕྱིར་རོ། །དེ་ལ་རྒྱུ་མཚན་དེ་ལྟར་
མེད་དུ་མི་རུང་བ་ཇི་ལྟར་ཡིན་ཞེ་ན། དེ་སྟོན་པའི་ཕྱིར། །
རྩ་བར། སྔོན་འཇུག་ཡོད་དམ་མེད་ཀྱང་རུང་། །
མིང་གཞིའི་ཡི་གེ་གང་ཡིན་ལ། །
ཉིས་སྦྲེལ་ཡོད་དམ་སུམ་སྦྲེལ་ཡོད། །
ཨཱ་ལི་བཞི་ལས་གང་ལྡན་ཡང་། །
105



དངོས་གཞིའི་སློབ་དེབ་རིག་པའི་ཉིན་བྱེད།
རྗེས་འཇུག་བཅུ་པོ་མ་ཞུགས་ན། །
མིང་གཞན་སྦྱོར་བ་ཡོད་མི་སྲིད། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
དེ་ཡང་རྗེས་འཇུག་གི་སྦྱོར་བ་ལ་མཁས་པར་བསླབ་དགོས་པའི་རྒྱུ་
མཚན་བསྟན་པ་ལ། ལུང་གིས་དོན་སྟོན་པ་ལ་རྗེས་འཇུག་གི་སྦྱོར་བ་མེད་
དུ་མི་རུང་ཞིང་། དེ་ཤེས་པ་ལ་དགོས་པ་ཁྱད་པར་ཅན་ཡོད་པའི་ཕྱིར་རོ། །
ཞེས་པས་བསྟན་པ་རྣམས་ཆོས་ཅན། རྒྱུ་མཚན་མེད་དུ་མི་རུང་བ་ཡིན་
ཏེ༑ མིང་ཚིག་གི་སྦྱོར་བ་གང་ལའང་སྔོན་འཇུག་རྣམས་ལ་ཞུགས་པ་ཡོད་
དམ་མེད་ཀྱང་རུང་བ་དང་། འཕུལ་རྟེ ན་འཇུག་ཡུལ་གྱི་མིང་གཞི་གང་
ལའང་ཉིས་འབྲེལ་ལམ་སུམ་འབྲེལ་ཏེ། དཔེར་ན། ལྔ་དང་། སྒྲ་ལྟ་བུ་
ལ་ཨཱ་ལི་བཞི་ལས་གང་རུང་ལྡན་པ་སྟེ། དཔེར་ན། སྒྲོ་དང་། ལྷུ་ལྟ་
བུར་གྲུབ་ཀྱང་རྗེས་འཇུག་བཅུ་པོ་གང་རུང་ཞིག་མ་ཞུགས་པར་མིང་དོན་
གཞན་ལ་སྦྱོར་ཞིང་སྟོན་པ་སྟེ་མིང་གི་སྦྱོར་བ་ནི། བོད་སྐད་ཀྱི་གསུང་རབ་
ལ་ཡོད་མི་སྲིད་པའི་གནད་ཀྱིས་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདིར་བསྟན་པའི་མིང་གཞིའི་ཡི་གེ་གང་
ཡིན་ལ། །ཞེས་པའི་མིང་གཞི་ཡིན་ན། མིང་གཞི་རྐྱང་པ་ཉི་ཤུ་པོ་གང་
རུང་ཡིན་པས་ཁྱབ་ཟེར་ན། ལྔ་དང་སྒྲ་ཞེས་པའི་མིང་གཞི་དག་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། འཕུལ་
106



སུམ་ཅུ་པའི་སྐོར།
རྟེན་འཇུག་ཡུལ་གྱི་མིང་གཞི་གང་ཞིག སྐབས་འདིར་བསྟན་གྱི་མིང་གཞིའི་
ཡི་གེ་རྣམས་ལས་ཉིས་འབྲེལ་ཡོད་དམ་ཞེས་དང་། སུམ་འབྲེལ་ཡོད་དམ་
ཞེས་པ་དག་གི་མཚན་གཞི་ཡིན་པའི་ཕྱིར། རྟགས་དང་པོ་སླ། རྟོགས་
གཉིས་པ་མ་གྲུབ་ན། དེ་ཆོས་ཅན། དེར་ཐལ། སུམ་འགྲེལ་མུ་ཏིག་
ཕྲེང་མཛེས་ལས། ལྔ། ལྷ། ལྟ་བུ་གཉིས་འབྲེལ་ཡོད་དམ། ཞེས་དང་།
སྒྲ༑ རྒྱ། ལྟ་བུ་གསུམ་འབྲེལ་ཡོད་དམ། ཞེས་གསུངས་པའི་ཕྱིར། རྩ་
བར་འདོད་ན། ལྔ་དང་སྒྲ་ཞེས་པའི་མིང་གཞི་དག་ཆོས་ཅན། མིང་གཞི་
རྐྱང་པ་ཉི་ཤུ་པོ་གང་རུང་མ་ཡིན་པར་ཐལ། མིང་གཞི་གང་ཡང་རུང་བའི་
སྔོན་དང་རྗེས་སུ་འཇུག་པ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་
པར་ཐལ། གང་དུའང་འཇུག་མིན་སྦྱར་བའང་མིན། །ཞེས་སོགས་ཀྱིས་
བསྟན་པའི་ཕྱིར། གོང་དུ་མ་གྲུབ་ན། དེ་ཆོས་ཅན། དེར་ཐལ། གང་
ཞེས་པ་དང་། གསེར་ཞེས་པའི་རྗེས་འཇུག་ང་དང་སྔོན་འཇུག་ག་གཉིས་
ལྟ་བུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྔོན་རྗེས་
མིང་གཞི་གསུམ་གྱི་འཇུག་ཚུལ་དེ་ལྟར་ཡིན་པའི་ཕྱིར། །
གཉིས་པ་གོང་གི་རྒྱུ་མཚན་ཕྱི་མ་སྟོན་པའི་ཕྱིར་དུ།
རྩ་བར། རྗེས་འཇུག་བཅུ་པོའི་དོན་ཤེས་ན། །
འབྲི་དང་ཀློ ག་དང་འཆད་རྣམས་ཀྱི། །
མཚམས་སྦྱོར་སྒྲ་ལ་ཐོགས་མེད་ཅིང་། །
འབྲེལ་བར་སྨྲ་བའི་མཆོག་ཏུ་འགྱུར། །
གཞན་ཡང་རྗེས་འཇུག་ཤེས་པ་ཡིས། །
107



དངོས་གཞིའི་སློབ་དེབ་རིག་པའི་ཉིན་བྱེད།
དོན་གྱི་སྦྱོར་བ་མ་མཐོང་ཡང་། །
དོན་དང་མཐུན་པའི་སྦྱོར་བ་ཤེས། །
ཞེས་པའི་སྐབས་སུ་སྦྱོར་བ་འགོད་པ་ནི། །
ཤེས་བྱ་ཆོས་ཅན། རྗེས་འཇུག་བཅུ་པོའི་རྣམ་འགྱུར་ལས་བྱུང་
བའི་རྣམ་དབྱེ་ཕྲད་དང་བཅས་པའི་འཇུག་ཚུལ་དོན་གང་ལ་ཚུལ་ཇི་ལྟར་
དགོས་པ་ཅིའི་ཕྱིར་འཇུག་པ་སོགས་ལེགས་པར་ཤེས་ན། མདོ་རྒྱུད་བསྟན་
བཅོས་རྣམས་ཡི་གེར་འབྲི་བ་དང་བྲིས་ཟིན་ཀློག་པའི་ཚེ་རྗོད་བྱེད་མིང་ཚིག་
སྔ་ཕྱིའི་མཚམས་སྦྱོར་བའི་སྒྲ་ལ་ཐོགས་པ་མེད་པར་གྱུར་ཏེ། མིང་ཚིག་
སྔ་ཕྱི་འདྲེན་ལུགས་ལ་ཤིན་ཏུ་མཁས་པའི་ཕྱིར། ཤེས་བྱ་ཆོས་ཅན། རྗེས་
འཇུག་བཅུ་པོའི་རྣམ་འགྱུར་ལས་བྱུང་བའི་རྣམ་དབྱེ་ཕྲད་དང་བཅས་པའི་
འཇུག་ཚུལ་དོན་གང་ལ་ཚུལ་ཇི་ལྟར་དགོས་པ་ཅིའི་ཕྱིར་འཇུག་པ་རྣམས་
ལེགས་པར་ཤེས་ན། མདོ་རྒྱུད་བསྟན་བཅོས་རྣམས་ཀྱི་དོན་གཞན་ལ་འཆད་
པ་དང་། དེས་མཚོན་ནས་རྩོམ་པ་དང་། རྩོད་པའི་ཚེ་བརྗོད་བྱའི་དོན་
གྱི་ངོ་བོ་དང་ཁྱད་པར་ལ་སོགས་པ་སྔ་ཕྱི་མི་འགལ་བར་སྟོན་ཅིང་གཞན་
ལ་གོ་བ་བདེ་བླག་ཏུ་སྟེར་ནུས་པས་འབྲེལ་བར་སྨྲ་བའི་མཆོག་ཏུ་འགྱུར་ཏེ།
མིང་ཚིག་སྔ་ཕྱི་འདྲེན་ལུགས་ལ་ཤིན་ཏུ་མཁས་པའི་ཕྱིར། ཤེས་བྱ་ཆོས་
ཅན། རྗེས་འཇུག་གི་འཇུག་ཚུལ་ལེགས་པར་ཤེས་ན། གཞུང་དོན་འབྱེད་
པའི་འགྲེལ་ལུགས་སྦྱོར་བ་སྔར་བྱས་པ་མ་མཐོང་ཡང་གཞུང་དོན་དང་མཐུན་
པའི་དགོངས་པ་འགྲེལ་ལུགས་རང་གིས་ཤེས་ནུས་ཏེ། རྗེས་འཇུག་གི་འཇུག་
ཚུལ་ལེགས་པར་ཤེས་པའི་ཕྱིར།།
108



སུམ་ཅུ་པའི་སྐོར།
འོ་ན། དེ་ལྟར་རྗེས་འཇུག་གི་སྦྱོར་བ་ལ་མཁས་པར་སྦྱངས་ནས་ཇི་ལྟར་
བྱ་ཞེ་ན། དེ་སྟོན་པའི་ཕྱིར།
རྩ་བར། རྗེས་འཇུག་སྦྱོར་བ་མཁས་པ་ན། །
ལུང་གི་དོན་དང་སྦྱོར་བ་དང་། །
བླ་མའི་མན་ངག་གསུམ་སྦྱར་ནས། །
དོན་གྱི་ཐོག་ཏུ་དབབ་པར་བྱ། ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
དེ་ཡང་རྗེས་འཇུག་གི་སྦྱོར་བ་ལ་མཁས་པར་གྱུར་པའི་གང་ཟག་ཆོས་
ཅན། རྗེས་འཇུག་གི་སྦྱོར་བ་ལ་མཁས་པར་སྦྱངས་ནས་ཇི་ལྟར་བྱ་བ་ལ་
དུ་མ་ཡོད་དེ། དེ་ལྟ་བུའི་གང་གིས་རང་ཉིད་ཐུན་མོང་དང་ཐུན་མོང་མ་
ཡིན་པའི་ཤེས་བྱའི་གནས་གང་ལ་འཇུག་ཅིང་ཤེས་པར་འདོད་པ་ན་དེ་དང་
དེའི་རང་རང་གི་ཁུངས་སུ་ཆེ་བའི་ལུང་ཐུན་མིན་གྱི་བསྟན་བཅོས་དང་།
གསུང་རབ་དག་པ་རྣམས་ལས་འབྱུང་བ་དག་གི་དོན་དང་སྦྱོར་བར་བྱེད་པ་
དང་། བསླབ་པར་བྱ་བ་གང་ལའང་མཁས་ཤིང་དོན་ཚུལ་བཞིན་དུ་འདོམས་
པའི་བླ་མའི་མན་ངག་དག་ཀྱང་མཉན་ནས་རྗེས་འཇུག་གི་སྦྱོར་བ། ལུང་
གི་དོན། བླ་མའི་མན་ངག་གསུམ་ཕྱོགས་གཅིག་ཏུ་སྦྱར་ཏེ་ཤེས་པར་འདོད་
པའི་དོན་གྱི་སྟེང་དུ་དབབ་ཅིང་བསྒྲིལ་བར་བྱ་བ་རྣམས་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
ཁ་ཅིག་ན་རེ། སྐབས་འདིར་བསྟན་གྱི་དོན་གྱི་ཐོག་ཏུ་ཞེས་པའི་
109



དངོས་གཞིའི་སློབ་དེབ་རིག་པའི་ཉིན་བྱེད།
དོན་ཡིན་ན། སྙིང་པོའི་དོན་ཉམས་ལེན་ཁོ་ན་ཡིན་པས་ཁྱབ་ཟེར་ན། རྗེས་
འཇུག་གི་སྦྱོར་བ། ལུང་དོན། བླ་མའི་མན་ངག་གསུམ་ཕྱོགས་གཅིག་
ཏུ་སྦྱར་ཏེ་ཤེས་པར་བྱ་བའི་དོན་ཡི་གེའི་སྡེབ་སྦྱོར་བྱེད་ཐབས་ལྟ་བུ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཤེས་པར་འདོད་པའི་དོན་བྱེ་བྲག་པ་ཆོས་ཅན་དེ་ཡིན་པའི་ཕྱིར། རྩ་བར་
འདོད་མི་ནུས་ཏེ། སྙིང་པོའི་དོན་ཉམས་ལེན་ཁོ་ན་ལ་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཆོས་ཅན་དེ་སྙིང་པོའི་དོན་དང་མི་
ལྡན་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྙིང་པོའི་
དོན་ཉམས་ལེན་ལས་ཐ་དད་པའི་ཐུན་མོང་བའི་བསླབ་པར་བྱ་བ་ཙམ་ཡིན་
པའི་ཕྱིར་ཏེ། ཆོས་ཅན་དེ་ལྟ་བུ་སྙིང་པོའི་དོན་ཉམས་ལེན་ལ་སྦྱོར་དུ་མེད་
པའི་ཕྱིར་རོ། །
ཡང་ཁ་ཅིག་ན་རེ། སྐབས་འདིར་བསྟན་པའི་ལུང་གི་དོན་དང་སྦྱོར་
བ་དང་། །ཞེས་པའི་ལུང་ཡིན་ན། ཐུན་མོང་མ་ཡིན་པ་བཅོམ་ལྡན་འདས་
ཀྱི་གསུང་རབ་ལས་བྱུང་བའི་ལུང་ཡིན་པས་ཁྱབ་ཟེར་ན། བོད་ཀྱི་བརྡ་ཡང་
དག་སྦྱར་བའི་བསྟན་བཅོས་སུམ་ཅུ་པ་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། གང་ཟག་གང་ཡང་རུང་བའི་ཤེས་
པར་འདོད་པའི་དོན་བྱེ་བྲག་པ་སྦྱར་ཡུལ་གྱི་ལུང་རྣམ་དག་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། བསྟན་བཅོས་འདི་དཔྱད་པ་གསུམ་
གྱིས་རྣམ་པར་དག་པའི་གཞུང་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། དེ་ལྟར་ཡིན་པ་སི་ཏུའི་སུམ་འགྲེལ་མུ་ཏིག་ཕྲེང་མཛེས་ལས་
110



སུམ་ཅུ་པའི་སྐོར།
གསུངས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་
སུམ་འགྲེལ་མུ་ཏིག་ཕྲེང་མཛེས་ལས། བསྟན་བཅོས་འདི་དཔྱད་པ་གསུམ་
གྱིས་རྣམ་པར་དག་པས་རྗེས་འཇུག་རྣམས་ཀྱིས་འཕགས་ཡུལ་ནས་བསྒྱུར་
བའི་བསྟན་བཅོས་ཁྱད་པར་འཕགས་པ་རྣམས་དང་མཚུངས་པར་ལྟ་ཞིང་
དོན་དུ་གཉེར་རིགས་སོ། །ཞེས་གསུངས་པའི་ཕྱིར། རྩ་བར་འདོད་ན།
དེ་ཆོས་ཅན། ཐུན་མོང་མིན་པ་བཅོམ་ལྡན་འདས་ཀྱི་གསུང་རབ་ལས་བྱུང་
བའི་ལུང་མ་ཡིན་པར་ཐལ། ཐུན་མོང་མ་ཡིན་པ་མ་ཡིན་པའི་བསླབ་གཞི་
གང་ཞིག བཅོམ་ལྡན་འདས་ཀྱི་གསུང་རབ་ནས་བྱུང་བ་མ་ཡིན་པའི་ཕྱིར།
རྟགས་དང་པོ་སླ། རྟགས་གཉིས་པ་མ་གྲུབ་ན། དེ་ཆོས་ཅན། དེར་ཐལ།
སློབ་དཔོན་ཐོན་མིས་གསར་དུ་བརྩམས་པའི་བོད་ཀྱི་བརྡ་ཡང་དག་པར་སྦྱར་
བའི་བསྟན་བཅོས་ཡིན་པའི་ཕྱིར་རོ། ། །
རྗེས་འཇུག་གི་སྦྱོར་བ་ལ་མཁས་པར་བྱ་བའི་ཐབས་བསྟན་པ། དེ་ལ་དང་
པོ་བསླབ་པའི་རིམ་པ་སོགས་བསྟན་པའི་ཕྱིར། །
རྩ་བར། བསླབ་ལ་བརྩོན་པའི་གང་ཟག་གིས། །
དང་པོར་ང་རོ་རྣམས་ལ་སྦྱངས། །
སྔོན་འཇུག་མིང་གཞི་རྗེས་འཇུག་རྣམས། །
ཀློག་གི་ཆེད་དུ་བསླབ་པ་ཡིན། །
རྗེས་འཇུག་བཞི་ཡི་སྦྱོར་བ་ནི། །
ཉན་བསམ་བསྟན་པའི་ཆེད་དུ་སྦྱང་། །
ཡན་ལག་དེ་དག་མཐུ་ཡིས་ནི། །
111.



དངོས་གཞིའི་སློབ་དེབ་རིག་པའི་ཉིན་བྱེད།
འབྲས་བུའི་ཆེད་དུ་གཏན་ལ་དབབ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
འབྲས་བུ་བྱང་ཆུབ་ཆེན་པོ་དོན་དུ་གཉེར་ཞིང་དེའི་རྒྱུ་བསླབ་པ་
གསུམ་དང་དེ་ཉིད་བརྗོད་བྱར་བྱེད་པའི་སྡེ་སྣོད་གསུམ་དང་བཅས་པ་སོགས་
ལ་བརྩོན་པའི་གང་ཟག་ཆོས་ཅན། ཁྱོད་ཀྱི་སྐབས་འདིར་བསྟན་པའི་ཆེད་
དུ་བྱ་བ་གསུམ་གྱི་ཕྱིར་དུ་རིམ་པ་བཞིན་དུ་བསླབ་པ་ལ་ཞུགས་དགོས་ཏེ།
ཡི་གེ་རེ་རེའི་གདངས་ཀྱི་ང་རོ་རྣམས་རང་རང་གི་སྐྱེ་གནས་ལས་ཇི་ལྟར་
འབྱུང་བ་ལྟར་སྒྲ་དམན་ལྷག་དང་བྲལ་བར་སྦྱང་བར་བྱ་ཞིང་། དེ་ལྟར་
བྱང་བ་ན། སྔོན་འཇུག་མིང་གཞི་རྗེས་འཇུག་གསུམ་སྦྱར་ཏེ་སྒྲ་མ་ཉམས་
པར་ཀློག་པ་དང་། རྟགས་འཇུག་ལས་བཤད་པ་ལྟར་རྗེས་འཇུག་བཞིའི་
སྦྱོར་བ་སྟེ། རྗེས་འཇུག་གང་གིས་གཞི་གང་ལ་ཚུལ་ཇི་ལྟར་དགོས་པ་ཅིའི་
ཕྱིར་སོགས་ལ་ཞིབ་ཏུ་སྦྱང་བར་བྱ་བ་ཡིན་པའི་ཕྱིར། །
གཉིས་པ་མཐའ་དཔྱད་པ་ལ།
ཁ་ཅིག་ན་རེ། ཡི་གེའི་རྒྱུ་ཡིན་ན། གནས་དང་། བྱེད་པ་དང་།
རླུང་དང་། རྣམ་རྟོག་བཞི་པོ་གང་རུང་ཡིན་པས་ཁྱབ་ཟེར་ན། ཡི་གེའི་
རྒྱུར་གྱུར་པའི་ཀུན་ཏུ་འགྲོ་བའི་རྒྱུ་དང་། སྐལ་བ་མཉམ་པའི་རྒྱུ་གཉིས་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཡི་གེའི་རྒྱུ་བདུན་པོ་གང་རུང་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཡི་གེའི་རྒྱུ་བདུན་ཡོད་པའི་ཕྱིར། མ་གྲུབ་ན།
112



སུམ་ཅུ་པའི་སྐོར།
རྟགས་དེར་ཐལ། སྨྲ་སྒོ་མཚོན་ཆ་རྩ་འགྲེལ་ལས། བརྡ་དེས་བསྟན་པའི་
ངག་རྣམས་འབྱུང་བ་ནི་རྒྱུ་བདུན་ཚོགས་པ་ལས་སྐྱེ་བར་སྟོན་ཏེ། ཞེས་
གསུངས་པའི་ཕྱིར། རྩ་བར་འདོད་ན། དེ་ཆོས་ཅན། གནས་དང་། བྱེད་
པ་དང་། རྣམ་རྟོག་བཞི་པོ་གང་རུང་མ་ཡིན་པར་ཐལ། དང་པོ་གཉིས་
གང་རུང་མ་ཡིན་པ་གང་ཞིག ཕྱི་མ་གཉིས་གང་རུང་མ་ཡིན་པའི་ཕྱིར།
དང་པོ་མ་གྲུབ་ན། དེ་ཆོས་ཅན། དེར་ཐལ། གཞིའི་རྒྱུ་དང་འབྱིན་པར་
བྱེད་པའི་རྒྱུ་གང་རུང་མ་ཡིན་པའི་ཕྱིར། གོང་གི་རྟགས་ཕྱི་མ་མ་གྲུབ་ན།
དེ་ཆོས་ཅན། དེར་ཐལ། སྐྱོད་པར་བྱེད་པའི་རྒྱུ་དང་སྐུལ་བར་བྱེད་པའི་
རྒྱུ་གང་རུང་མ་ཡིན་པའི་ཕྱིར། མ་གྲུབ་ན། རྟགས་སླ། །
ཁ་ཅིག་ན་རེ། སྨྲ་སྒོ་ལས་བཤད་པའི་ཡི་གེའི་རྒྱུ་བདུན་པོ་གང་རུང་
ཡིན་ན། ཡི་གེའི་རྒྱུ་ཡིན་པས་ཁྱབ་ཟེར། ང་རོ་བཅུ་དྲུག་དང་གསལ་བྱེད་
བཅོ་བརྒྱད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། སྨྲ་སྒོ་ལས་བཤད་པའི་གཞིའི་རྒྱུ་དང་། འབྱིན་པར་བྱེད་པའི་
རྒྱུ༑ སྐུལ་བའི་རྒྱུ། སྐྱོད་པར་བྱེད་པའི་རྒྱུ། ལྷན་ཅིག་འབྱུང་བའི་རྒྱུ།
ཀུན་ཏུ་འགྲོ་བའི་རྒྱུ། སྐལ་བ་མཉམ་པའི་རྒྱུ་དང་བདུན་པོ་གང་རུང་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཀུན་ཏུ་འགྲོ་བའི་རྒྱུ་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྨྲ་སྒོ་མཚོན་ཆ་
རྩ་འགྲེལ་ལས། ང་རོ་བཅུ་དྲུག་དང་གསལ་བྱེད་བཅོ་བརྒྱད་ནི་ཀུན་ཏུ་འགྲོ་
བའི་རྒྱུའོ། །ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན།
ཡི་གེའི་རྒྱུ་མ་ཡིན་པར་ཐལ། གསལ་བྱེད་བཅོ་བརྒྱད་ཡི་གེའི་རྒྱུ་མ་ཡིན་
113



དངོས་གཞིའི་སློབ་དེབ་རིག་པའི་ཉིན་བྱེད།
པའི་ཕྱིར། མ་གྲུབ་ན། རྟགས་དེར་ཐལ། ཡི་གེ་དང་དུས་མཉམ་ཡིན་
པའི་ཕྱིར། མ་གྲུབ་ན། གསལ་བྱེད་བཅོ་བརྒྱད་ཆོས་ཅན། དེར་ཐལ།
ཡི་གེའི་བྱེ་བྲག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཡི་གེའི་བྱེ་བྲག་ཡིན་པའི་འགྲོ་ཚུལ་གསུམ་ག་ཚང་བའི་ཕྱིར། རྟགས་མ་
གྲུབ་ན། སླའོ། ཁོ་ན་རེ། ང་རོ་བཅུ་དྲུག་དང་གསལ་བྱེད་བཅོ་བརྒྱད་ཆོས་
ཅན། ཡི་གེའི་ཀུན་འགྲོའི་རྒྱུ་མ་ཡིན་པར་ཐལ། ཀུན་འགྲོའི་རྒྱུ་མ་ཡིན་པའི་
ཕྱིར། མ་གྲུབ་ན། དེར་ཐལ། ཀུན་འགྲོའི་རྒྱུ་ཡིན་ན། ཉོན་མོངས་ཅན་
ཡིན་དགོས་པའི་ཕྱིར་ཏེ། མཛོད་ལས། ཀུན་འགྲོ་ཞེས་བྱ་ཉོན་མོངས་ཅན། །
རྣམས་ཀྱི་རང་སའི་ཀུན་འགྲོ་ལྔ། །ཞེས་གསུངས་པའི་ཕྱིར། རང་ལུགས་
ལ༑ མ་ཁྱབ་སྟེ། དེ་གཉིས་སྐབས་མི་འདྲ་བ་བསྲེས་པའི་མི་ཤེས་པའི་སྐྱོན་
ཡིན་པས་མིང་འདྲ་བ་ཙམ་ལ་འཁྲུལ་བར་མི་བྱའོ། །
གསུམ་པ། འོ་ན་རིམ་པ་དེ་ལྟར་དུ་བསླབས་པའི་ཕན་ཡོན་གང་ཞེ་ན། དེ་
བསྟན་པའི་ཕྱིར།
རྩ་བར། བསླབ་པའི་རིམ་པ་འདི་ཡིས་ནི། །
གང་ཞིག་འབད་པ་ཆུང་ངུས་ཀྱང་། །
ཤེས་རབ་མྱུར་དུ་གྲོལ་བར་འགྱུར། །
ཞེས་པའི་སྐབས་སུ་སྦྱོར་བ་འགོད་པ་ནི།
གོང་དུ་བཤད་མ་ཐག་པའི་བསླབ་པའི་རིམ་པ་འདི་ཡིས་བརྡ་སྤྲོད་
པའི་བསྟན་བཅོས་ལ་སློབ་པའི་གང་ཟག་ཆོས་ཅན། ཁྱོད་ཀྱིས་འབད་པ་
ཆུང་ངུ་ལས་མ་བསྟེན་ཀྱང་བརྡ་སྤྲོད་པའི་རྣམ་གཞག་གསལ་བར་མཁྱེན་
114



སུམ་ཅུ་པའི་སྐོར།
པའི་ཤེས་རབ་ཀྱི་འཇུག་པ་མྱུར་དུ་འགྲོལ་བར་འགྱུར་ཏེ། གོང་དུ་བཤད་
མ་ཐག་པའི་བརྡ་སྤྲོད་པའི་བསྟན་བཅོས་ལ་བསླབ་པའི་རིམ་པ་འདི་ནི། བརྡ་
སྤྲོད་པའི་བསྟན་བཅོས་ལ་བསླབ་པའི་རིམ་པ་གཞན་ཀུན་ལས་ཁྱད་པར་དུ་
འཕགས་པ་ཡིན་པའི་ཕྱིར་རོ། །
བཞི་པ་སླར་ཡང་དོན་བསྡུས་ཏེ་གདམས་པ་ནི། །
རྩ་བར། དེའི་ཕྱིར་དང་པོར་འདི་ཉིད་བསླབ། །
དེ་ནས་རྒྱས་པའང་མཉན་བྱས་ནས། །
བསླབ་པ་གང་ལ་དད་པ་ཡི། །
གཞུང་ཉིད་བླ་མ་རྣམས་ལས་མཉན། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
བསྟན་བཅོས་འདིའི་གདུལ་བྱའམ་འདི་ལ་སློབ་པར་བརྩོན་པའི་ལས་
དང་པོ་བ་ཆོས་ཅན། བསླབ་པའི་རིམ་པ་འདི་ཡིས་ནི། །ཞེས་སོགས་བསླབ་
པའི་གོ་རིམ་དང་དགོས་པ་བསྟན་པ་ལྟར་བསླབས་ནས་བརྡ་སྤྲོད་པའི་གཞུང་
ཀ་ལཱ་པ་དང་ཙན་དྲ་པ་སོགས་མཉན་པའམ་བསླབ་དགོས་པ་ཡིན་ཏེ། རང་
ཉིད་ཀྱི་གནས་སྐབས་དང་མཐར་ཐུག་གི་མངོན་འདོད་ཁྱད་པར་ཅན་འགྲུབ་
དགོས་པ་གང་ཞིག དེ་ལྟར་འགྲུབ་པ་ལ་རིག་པའི་གནས་མཐའ་དག་ལ་
སྦྱོང་བར་མཛད་དགོས་པའི་ཕྱིར། །
གཉིས་པ་མཐའ་དཔྱད་ལ།
ཁ་ཅིག་ན་རེ། སུམ་ཅུ་པའི་གཞུང་འདི་འདོམས་ཡུལ་གྱི་གང་ཟག་
115



དངོས་གཞིའི་སློབ་དེབ་རིག་པའི་ཉིན་བྱེད།
ཡིན་ན། རྣམ་གཡེང་དང་ལེ་ལོ་སྤངས་པའི་གང་ཟག་ཡིན་པས་ཁྱབ་ཟེར་
ན༑ འོ་ན། གཞུང་འདིའི་གདུལ་བྱར་གྱུར་པའི་སོ་སོའི་སྐྱེ་བོ་མེད་པར་
ཐལ། དམ་བཅའ་དེའི་ཕྱིར། འདོད་ན། གཞུང་འདིའི་གདུལ་བྱར་
གྱུར་པའི་བསླབ་པ་ལ་ཐོག་མར་བརྩོན་པའི་གང་ཟག་མེད་པར་ཐལ། འདོད་
པའི་ཕྱིར། འདོད་ན། གཞུང་འདིའི་གདུལ་བྱར་གྱུར་པའི་ཐོག་མར་ཡི་
གེའི་ང་རོ་ལ་སྦྱོང་བའི་གང་ཟག་མེད་པར་ཐལ། འདོད་པ་དེའི་ཕྱིར། འདོད་
མི་ནུས་ཏེ། རྩ་བར། བསླབ་ལ་བརྩོན་པའི་གང་ཟག་གིས། །དང་པོར་ང་
རོ་རྣམས་ལ་སྦྱང་། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། སུམ་
ཅུ་པའི་གཞུང་འདི་འདོམས་ཡུལ་གྱི་གང་ཟག་ལ་རྣམ་གཡེང་དང་ལེ་ལོ་
སྤངས་པ་ཞིག་དགོས་པར་ཐལ། གཞུང་འདི་འདོམས་པ་དང་མི་འདོམས་
པའི་ཡུལ་གྱི་གང་ཟག་ངོས་བཟུང་བའི་སྐབས་ཀྱི་རྩ་བར། སློབ་དཔོན་དེ་
ཉིད་དུ་འཛིན་ཅིང་། །ལེ་ལོ་གཡེང་བ་རྣམ་པར་སྤངས། །ཞེས་སོགས་
དང་། རྣམ་བཤད་ཀུན་བཟང་དགོངས་རྒྱན་ལས་ཀྱང་། འདི་ལྟར་སྟོན་
པའི་སྣོད་རུང་གི་སློབ་མ་ཕུན་སུམ་ཚོགས་པ་ལ། སྣོད་ཀྱི་ཡོན་ཏན་འདི་
ལྟ་བུ་དགོས་ཏེ། སློབ་དཔོན་དེ་ལ་སློབ་དཔོན་ཉིད་དུ་འཛིན་པའི་གུས་པ་
དང་བཅས་པའི་སྒོ་ནས། བསྟེན་ཚུལ་ཕྱིན་ཅི་མ་ལོག་པར་ཡོད་ཅིང་། སྙོམས་
ལས་དང་སྒྱིད་ལུག་གི་ལེ་ལོ་དང་། བྱ་བ་ངན་ཞེན་གྱི་གཡེང་བ་རྣམ་པར་
སྤངས་པ་དང་། ཞེས་སོགས་གསུངས་པའི་ཕྱིར་ཞེ་ན། སྐྱོན་མེད་དེ། གཙོ་
ཆེར་རྣམ་གཡེང་དང་ལེ་ལོའི་གཞན་དབང་དུ་མི་གཏོང་བ་ཙམ་ལ་དགོངས་
པའི་ཕྱིར་སྙམ་མོ། ཡང་ཁ་ཅིག་ན་རེ། སུམ་ཅུ་པའི་གཞུང་འདི་ནང་པ་
116



སུམ་ཅུ་པའི་སྐོར།
སངས་རྒྱས་པའི་བསྟན་བཅོས་ཡིན་ཏེ། བསླབ་པ་གསུམ་ལས་གཙོ་བོར་
ཤེས་རབ་ཀྱི་བསླབ་པ་སྟོན་པའི་བསྟན་བཅོས་ཡིན་པའི་ཕྱིར། དེར་ཐལ།
གཞུང་འདིའི་འགྱུར་ཕྱག་སྐབས་འཇམ་དབྱངས་ལ་ཕྱག་མཛད་པའི་ཕྱིར་
ཞེས་ཟེར། འོ་ན། གཞུང་འདིའི་ཆེད་དུ་བྱ་བའི་གདུལ་བྱ་ཡིན་ན། ནང་
པ་སངས་རྒྱས་པ་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་
ན༑ གཞུང་འདིའི་ཆེད་དུ་བྱ་བའི་གདུལ་བྱ་ཡིན་ན། བདག་མེད་གཉིས་
གང་རུང་ཁས་ལེན་པས་ཁྱབ་པར་ཐལ། འདོད་པའི་ཕྱིར། འདོད་མི་ནུས་
ཏེ༑ དེའི་ཆེད་དུ་བྱ་བའི་གདུལ་བྱར་གྱུར་པའི་ཐར་པ་དོན་དུ་མི་གཉེར་
པའི་གང་ཟག་ཡོད་པའི་ཕྱིར། སྙམ་སྟེ་དཔྱད་པར་བྱའོ། རང་ལུགས་
རྩ་བའི་ཐལ་འགྱུར་ཕྱི་མ་ལ་མ་ཁྱབ་ཅེས་པ་ལ། ཁོ་ན་རེ། འོ་ན། སྔོན་
གྱི་ཆོས་རྒྱལ་གྱིས་བཀས་བཅད་སྐབས་སུ་འདུལ་བའི་སྡེ་སྣོད་དང་། མངོན་
པའི་སྡེ་སྣོད་དང་། མདོ་སྡེའི་སྡེ་སྣོད་སོ་སོར་འགྱུར་ཕྱག་སྨོས་ཚུལ་གསལ་
བར་གསུངས་པ་རྣམས་མི་འཐད་པར་ཐལ་ལོ། ཞེ་ན། སྐྱོན་མེད་དེ། དེ་
ནི་ཐོན་མིའི་ཕྱིས་ཀྱི་བྱུང་རབས་ཙམ་ཡིན་པས་ལོ་རྒྱུས་ཀྱི་དུས་ཚིགས་ལ་
འཁྲུལ་ཏེ་འཆལ་གཏམ་སྨྲ་བར་མི་བྱའོ། །
༡༤༽ ལྔ་པ་གཞུང་འདི་ཉིད་འདོམས་པ་དང་མི་འདོམས་པའི་ཡུལ་གྱི་གང་
ཟག་ངོས་བཟུང་བ་དེ་ཉིད་བསྟན་པར་བྱ་བའི་ཕྱིར། །
རྩ་བར། སློབ་དཔོན་དེ་ཉིད་དུ་འཛིན་ཅིང་། །
ལེ་ལོ་གཡེང་བ་རྣམ་པར་སྤངས། །
ཟོ་བཟང་དད་པ་ལ་བརྟེན་པ། །
117



དངོས་གཞིའི་སློབ་དེབ་རིག་པའི་ཉིན་བྱེད།
སྐྱེས་བུ་དེས་ནི་མྱུར་རྟོགས་ཏེ། །
དེ་ལ་དུས་སུ་འདོམས་པར་བྱ། །
ཅིག་ཤོས་དེ་ལས་ལྡོག་པའོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས། །
དང་པོ་སྦྱོར་བ་འགོད་པ་ནི།
བརྡའི་སྦྱོར་བ་ལ་མཁས་པར་བྱེད་པའི་བསྟན་བཅོས་སུམ་ཅུ་པ་ཆོས་
ཅན། གང་ལ་འདོམས་པ་དང་མི་འདོམས་པའི་ཁྱད་པར་གྱིས་ཡུལ་གྱི་གང་
ཟག་ངོས་བཟུང་བ་སོགས་ཡོད་དེ། དེ་ལྟ་བུའི་བསྟན་བཅོས་འདིའི་ཁྱད་
པར་དུ་འཕགས་པའི་གདམས་ངག་གང་བསྟན་དུ་རུང་བའི་སྣོད་ནི། གདམས་
ངག་སྟོན་པའི་སློབ་དཔོན་ལ་སློབ་དཔོན་དུ་འཛིན་ཅིང་ཞེ་ས་དང་བཅས་དྲིན་
གཟོ་ཆེ་བ། རིག་པ་སློབ་པའི་མི་མཐུན་ཕྱོགས་ལེ་ལོ་དང་གཡེང་བ་གཉིས་
སྤངས་ཤིང་རྟག་སྦྱོར་གྱི་བརྩོན་འགྲུས་དང་ལྡན་པ། སློབ་མའི་རང་བཞིན་
བཟང་ཞིང་བསླབ་བྱའི་གནས་ལ་མཆོག་ཏུ་དད་པ་ལ་བརྟེན་པའི་གུས་སྦྱོར་
གྱི་བརྩོན་འགྲུས་དང་ལྡན་པ་སྟེ། མཚན་ཉིད་གསུམ་ལྡན་གྱི་སྐྱེས་བུ་དེས་
ནི་བསླབ་པར་བྱ་བ་གང་ཡང་མྱུར་དུ་རྟོགས་པར་འགྱུར་བས་དེ་ལ་དུས་ཤེས་
པར་བྱས་ནས་དུས་སུ་འདོམས་པར་བྱ་ཞིང་། ཅིག་ཤོས་གཞན་ནི་དེ་ལས་
ལྡོག་པ་སྟེ། སློབ་དཔོན་ལ་མི་གུས་པ་དང་། ལེ་ལོ་དང་གཡེང་བ་ཆེ་ཞིང་
རང་བཞིན་ངན་ལ་དད་པ་མེད་པ་རྣམས་ལ་ནི་སྣོད་དང་མི་ལྡན་པས་རེ་ཞིག་
འདོམས་པར་བྱ་བ་མ་ཡིན་པའི་ཁྱད་པར་རྣམས་ཡིན་པའི་ཕྱིར།
གཉིས་པ་མཐའ་དཔྱད་པ་ལ།
118



-
-
-
-
-
-
-
--
སུམ་ཅུ་པའི་སྐོར།
ཁ་ཅིག་ན་རེ། ཐུན་མོང་བའི་རིག་གནས་ཡིན་ན། སུ་ལའང་བསྟན་
རུང་བས་ཁྱབ་ཟེར་ན། བརྡ་ཡང་དག་པར་སྦྱར་བའི་བསྟན་བཅོས་སུམ་
ཅུ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཕྱི་ནང་ཐུན་མོང་བའི་བསླབ་པར་བྱ་བའི་གནས་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དེ་ལྟར་ཡིན་པ་རྩ་བ་རང་ལས། བསླབ་
པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །ཞེས་སོགས་
ཀྱི་སྐབས་ནས་བསྟན་པའི་ཕྱིར། རྩ་བར་འདོད་ན། བརྡ་ཡང་དག་པར་
སྦྱར་བའི་བསྟན་བཅོས་སུམ་ཅུ་པ་ཆོས་ཅན། སུ་ལའང་བསྟན་རུང་བ་མ་
ཡིན་པར་ཐལ། གང་ལ་འདོམས་པའི་ཡུལ་མཚན་ཉིད་གསུམ་དང་ལྡན་
པ་མ་ཡིན་པ་ལ་བསྟན་རུང་བ་མ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། རྩ་བ་ལས། ཅིག་ཤོས་དེ་ལས་ལྡོག་པའོ། །ཞེས་དང་།
སུམ་འགྲེལ་མུ་ཏིག་ཕྲེང་མཛེས་ལས། སློབ་དཔོན་ལ་མི་གུས་པ་དང་། ལེ་
ལོ་དང་། གཡེང་བ་ཅན་དང་། རང་བཞིན་ངན་ཞིང་དད་པ་མེད་པ་རྣམས་
ལ་ནི་སྣོད་དང་མི་ལྡན་པས་རེ་ཞིག་འདོམས་པར་བྱ་བ་མ་ཡིན་མོད། ཅེས་
སོགས་གསུངས་པའི་ཕྱིར་རོ། །
སྨྲས་པ། གང་ཞིག་རྟོགས་ན་རྒྱལ་བའི་གསུང་རབ་དོན། །
སྔོན་མེད་ལྟ་བའི་འདྲེན་བྱེད་སྒྲོན་མེའི་མཆོག །
ལེགས་པར་སྦྱིན་མཛད་གངས་ཅན་བརྡ་སྤྲོད་ཀྱི། །
སྙིང་ནོར་རིགས་ལམ་འགྲོས་དང་སྦྱར་བའི་གཞུང་། །
བློ་གསལ་དོན་གཉེར་ཅན་ཚོས་ལེགས་བཟུང་ན། །
119



དངོས་གཞིའི་སློབ་དེ བ་རིག་པའི་ཉིན་བྱེད།
བརྡ་སྤྲོད་གཞུང་གི་གནད་རྣམས་ཕྲ་ཞིབ་ཏུ། །
རྟོགས་པར་ཟླ་བྲལ་སྣང་བའི་དཔལ་སྦྱིན་པས། །
སློབ་བུ་དོན་གཉེར་ཅན་ཚོས་འདི་ཟུངས་ཤིག །
འདི ར་འབད་ལེགས་བྱས་དགེ་ཚོགས་ལ་བརྟེན་ནས། །
བརྡ་ཤེས་དོན་ལ་རྨོངས་པའི་ཚོགས་རྣམས་ཀུན། །
བཅོམ་ཏེ་བློ་གསལ་རྐང་དྲུག་གཞོན་ནུའི་ཚོགས། །
ལེགས་བཤད་བདུད་རྩིའི་དཔལ་གྱིས་སྐྱོང་གྱུར་ཅིག །
ཅེས་མདོ་སྡེ་པའི་རིག་པའི་འགྲོས་དང་སྦྱར་བའི་བསྡུས་གྲྭའི་གཞུང་ལུགས་ཀྱི་རྩོད་
ཚུལ་ཇི་ལྟ་བ་བཞིན་སློབ་དཔོན་ཐོན་མིའི་སུམ་ཅུ་པའི་རྩ་བར་མཐའ་དཔྱད་རགས་བསྡུས་
བྱས་པའི་དངོས་གཞིའི་སློབ་དེབ་རིག་པའི་ཉིན་བྱེད་འདི་ྋརོང་ཆེན་བསྟན་པའི་སྒྲོན་མེ་སྐྱབས་
མགོན་ཀིརྟི་རིན་པོ་ཆེ་མཆོག་གི་བཀའ་སློབ་ལམ་སྟོན་འོག་ངེད་ཅག་རྩོམ་སྒྲིག་ཚོགས་ཆུང་
ནས་དུས་ཡུན་ཐུང་ངུའི་ནང་རྩོམ་སྒྲིག་ཞུས་པ་ཞིག་ཡིན་པས། འདིས་ལས་དང་པོ་པ་རྣམས་
ལ་ཕན་ཐོགས་འབྱུང་བའི་རེ་བ་ཡོད། འོན་ཀྱང་ངེད་ཅག་རྩོམ་སྒྲིག་ཚོགས་ཆུང་ལ་ཤེས་ཚད་
དང་ཉམས་མྱོང་སོགས་ཤིན་ཏུ་ཞན་སྟབས་རྩོམ་སྒྲིག་བྱེད་སྟངས་ཐད་སྐྱོན་དང་ནོར་འཁྲུལ་
གྱི་རིགས་མང་ཙམ་ཡོད་ལས་ཆེ་བས། དཔྱོད་ལྡན་པ་རྣམས་ཀྱིས་ནོར་བ་ཡོ་བསྲང་གི་ལམ་
སྟོན་གང་མང་གནང་སྐྱོང་ཡོང་བར་ཞུ།
120



༄༅།། དངོས་གཞིའི་སློབ་དེབ་རིག་པའི་ཉིན་བྱེད། (སུམ་ཅུ་པ།）
རྩོམ་སྒྲིག་ཚོགས་ཆུང་།
སློབ་སྟོན་པ། ཨ་ལགས་མཁན་པོ་ཕུན་ཚོགས། དགེ་འཇིགས་མེད།
རྩོམ་སྒྲིག་འགན་འཛིན། ཆབ་ཚང་འཇམ་དཔལ།
རྩོམ་སྒྲིག་ལས་རོགས། ཨ་ལགས་མཁས་ཚང་། མཐའ་མ་དར་རྒྱས། ཚུལ་ཁྲིམས།
པས་
གློག་ཀླད་འགན་འཛིན་དང་གློག་ཀླད་སྤྱིའི་བཀོད་སྒྲིག་པ། གཟའ་རུ་དར་རྒྱས།
གློག་ཀླད་དུ་སྒྲིག་འཇུག་མཁན། འདི་གའི་གློ ག་ཀླད་སྡེ ་ཚན།
རྒྱབ་ཤ་ཇུས་སྟོན་པ། ཆབ་ཚང་འཇམ་དཔལ།
རྒྱབ་ཤ་ཇུས་བཟོ་པ། གཟའ་རུ་དར་རྒྱས།
དཔར་ཐེངས། དང་པོ།
དཔར་གྲངས། ༥༠༠
དཔེ་སྐྲུན་བྱ་ཡུལ། རྒྱ་གར་ཨར་ཆ་ནའ་ དཔེ་སྐྲུན་ཁང་། New Delhi-110 020 (INDIA)
པར་དབང་། བཞུགས་སྒར་ཀིརྟིའི་བྱེས་པ་གྲྭ་ཚང་།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་བརྒྱ་དང་བཅུ་གཅིག་པ།
ཕྱི་ལོ་ ༢༠༡༠ ཟླ་ ༡༢ ཚེས་ ༢༠ ལ།



2
དངོས་གཞིའི་སློབ་དེབ་རིག་པའི་ཉིན་བྱེད།
( སུམ་ཅུ་པ། ）
༄༅།། དེ་ཡང་བསྡུས་གྲྭ་ནི། ཕྱུ་པ་ཆོས་ཀྱི་སེང་གེ་སོགས་ཀྱིས་མདོ་སྡེ་པའི་རིག་པའི་འགྲོས་དང་སྦྱར་
ནས་ཚད་མ་རིག་པའི་གཞུང་དོན་བསྡུས་པ་ལ་ཟེར་ཞིང་། བསྡུས་གྲྭ་བྱང་ཆུབ་པ་ཞིག་བྱུང་ན་ཚད་མ་རིག་
པའི་གཞུང་ཆེན་དང་གཞུང་ཆེན་གཞན་དག་སློབ་གཉེ ར་བྱེ ད་སྐབས་ཕན་ཐོགས་ངེས་ཅན་འབྱུང་བས།
བསྡུས་གྲྭ་ནི་གཏན་ཚིགས་རིག་པ་དང་གཞུང་ཆེན་གཞན་དག་གི་སྒོ་འབྱེད་ལྡེ་མིག་ལྟ་བུ་ཡིན་པ་མ་ཟད།
ཤེས་ཡོན་སློབ་སྦྱོང་བྱེད་མཁན་ཞིག་ཡིན་ཕྱིན་ཚད་མ་རིག་པའི་ནང་གསལ་གྱི་ཁ་ཅིག་དང༌། རང་ལུགས།
རྩོད་སྤོང་སོགས་བྱེད་སྟངས་ཀྱི་རྣམ་གཞག་དག་རི ག་གནས་ཀྱི་སྡེ་ཚན་གཞན་དག་ཏུ་བཀོ ལ་ན།
དེ ས་རིག་གནས་དེ་དང་དེའི་ནང་དོན་གཏིང་ཟབ་ས་དང་ཕུགས་རྒྱང་རིང་ས་ནས་མཁྱེན་རྟོགས་ཐུབ་པ་ཙམ་
མིན་པར། སློབ་ཕྲུག་སོ་སོའི་ཤེས་ཡོན་གྱི་གནས་ཚད་སྤྱི་དང་། ལྷག་དོན་ངོས་འཛིན་དང་དཔྱད་ཞིབ་
བྱེད་རྒྱུའི་ནུས་པ་དེ་གཞན་དང་མི་འདྲ་བ་ཞིག་ཆགས་རྒྱུར་ངེས་སྟབས། ༧གོང་ས་༧སྐྱབས་མགོན་ཆེན་པོ་
མཆོག་གི་དགོངས་གཞི་དང་མཐུན་པར། བཀའ་དྲིན་མཚུངས་མེད་༸སྐྱབས་རྗེ་ཀིརྟི་རིན་པོ་ཆེ་མཆོག་གི་
ཐད་ཀའི་ལམ་སྟོན་འོག་འདི་གའི་རྩོམ་སྒྲིག་ཚོགས་ཆུང་ནས་མདོ་སྡེ་པའི་རིག་པའི་འགྲོས་དང་སྦྱར་བའི་
བསྡུས་གྲྭའི་གཞུང་ལུགས་ཀྱི་རྩོད་ཚུལ་ཇི་ལྟ་བ་བཞིན་སློབ་དཔོན་ཐོན་མིའི་སུམ་ཅུ་པའི་རྩ་བར་མཐའ་
དཔྱད་རགས་བསྡུས་ཤིག་བྱས་པའི་དངོས་གཞིའི་སློབ་དེབ་རིག་པའི་ཉིན་བྱེད་འདི་ཉིད་རྩོམ་བསྒྲིགས་ཀྱིས་
དཔར་སྐྲུན་འགྲེམས་སྤེལ་བྱས་པ་ཞིག་ཡིན་པས། འདིས་ལས་དང་པོ་པ་རྣམས་ལ་ཕན་ཐོགས་འབྱང་བའི་རེ་
པ་ཡོད། །
.com
Printed at Anchon www.anana
Kirti Jepa Datsang
Institute of Higher Tibetan Studies
PO. Mcleod Ganj-176219 Upper Dharamsala
Distt. Kangra (H.P.) India. Website: www.kirti92.org
