༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG15995 ImageGroup: 11KG16202
LCCN: n/a ISBN: n/a
Title:
 རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་སློབ་དེབ་རིག་པའི་ཉིན་བྱེད། །
rigs lam sbyong stangs dang sbyar ba'i dngos gzhi'i slob deb rig pa'i nyin
byed
Author:
n/a
Descriptor: n/a
Original Publication: 'phags yul kirti'i byes pa grwa tshang gi deb/;spyi'i 'don thengs 118-119
Place: Jupper dharamsala, h.p.
tehona
Publisher: 'phags yul kirti'i byes pa grwa tshang /
Date: 2010-2011
Volume:
Total Volumes:
TBRC Pages:
Introductory Pages:
Text Pages:
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 12/2013

དངོས་གཞིའི་སློབ་དེ བ་རི ག་པའི་ཉིན་བྱེད།
༄༅། །རིགས་ལམ་སྦྱོང་སྟངས་དང་སྦྱང་བའི་དངོས་གཞིའི་
སློང་དེང་རིག་པའི་ཤིང་གླེང་བཞི ། །
( རྟགས་འཇུག )
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།

༄༅། །རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་
སློབ་དེབ་རིག་པའི་ཉིན་བྱེད་གཉིས་པ། །
(རྟགས་འཇུག）
༢༠༡༡
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས།

༄༅། །དཔལ་ནཱ་ལེནྡྲའི་མཁས་དབང་ཕྱོགས་གླང་ཡབ་སྲས་དང་། ཞི་འཚོ་ཡབ་སྲས་སོགས་
ནས་བརྒྱུད་ཅིང་ལྷག་པར་གངས་ཅན་དུ་ཕྱ་པ་ཆོས་ཀྱི་སེངྒེ་ཡབ་སྲས་ཀྱིས་དར་སྤེལ་ཆེ་ཆེར་
མཛད་པའི་རྩོད་རིགས་འདི་བོད་ཀྱི་ཐུན་མོང་མ་ཡིན་པའི་རིགས་ལམ་ཁྲིད་ཚུལ་དང་། ནང་
པའི་ཡུལ་གྲུ་ཁག་གི་ནང་བོད་ཀྱི་སྐད་ཡིག་ཁོ་ནའི་ཐོག་རྒྱུན་གོམས་བརྟན་པོར་ཡོད་པ་དེ་དུས་
རབས་ཉི་ཤུ་རྩ་གཅིག་པ་འདིའི་ནང་ཤེས་བྱའི་གནས་གཞན་དག་ལའང་རྩོད་རིགས་ཀྱི་ཐོག་
ནས་སློབ་ཁྲིད་བྱེད་ཐུབ་པ་ཞིག་བྱུང་ན་འཛམ་གླིང་གི་ཤེས་ཡོན་ལམ་སྲོལ་ལ་ལེགས་སྐྱེས་ཆེན་
པོ་ཞིག་འབུལ་ཐུབ་རྒྱུར་ད་ལམ་ཀིརྟི་བྱེས་པ་གྲྭ་ཚང་ནས་རིགས་ལམ་སྦྱོང་སྟངས་དང་སྦྱར་
བའི་སྔོན་འགྲོའི་སློབ་དེབ་རིག་པའི་ཉིན་བྱེད་དང་པོ། ཞེས་པ་སུམ་ཅུ་པ་དང་སྦྱར་བའི་སློབ་དེབ་
དང་པོ་རྩོམ་སྒྲིག་པར་སྐྲུན་བགྱིས་པར་ཡི་རང་བསྔགས་བརྗོད་ཡོད། སློབ་དེབ་གསར་པ་འདིས་
གཞོན་སྐྱེས་རྣམས་ལ་བློ་སྐྱེད་ཕན་ཐོགས་ཆེན་པོ་ཡོང་བའི་རེ་སྨོན་བཅས། ཤཱཀྱའི་དགེ་སྦྱོང་
ཆོས་སྨྲ་བ་ཏཱ་ལའི་བླ་མས། རབ་བྱུང་བཅུ་བདུན་པའི་ལྕགས་སྟག་མགོ་ཟླ་ཕྱི་མའི་ཚེས་ ༢༣
ཕྱི་ལོ་ ༢༠༡༡ ཟླ་ ༡ ཚེས་ ༢༧ ལ།།

is ༦ པ་-
 KA S MAG
ང་ 
༈ ཆེད་བརྗོད།
༄༅།། མིའི་འགྲོ་བ་ཕྱུགས་ལས་བྱེ་བྲག་འབྱེད་ཆོས་ཉག་ཅིག་ནི་རྒྱུ་མཚན་ལ་བརྟེན་ནས་བླང་དོར་
འབྱེད་པའི་ཤེས་རབ་ཡིན་ལ། དེ་འདྲའི་ཤེས་རབ་གོང་མཐོར་སྤེལ་བའི་ཐབས་ལམ་ཡང་ཚད་མ་
རིག་པའི་གཞུང་ལས་བཤད་པའི་རྟོག་གེའི་རིགས་ལམ་ཉིད་ཕུལ་དུ་བྱུང་བ་ཡིན།
གངས་ལྗོངས་ཆོས་ཀྱི་ཞིང་སར་རྒྱལ་བའི་མདོ་སྔགས་ཀྱི་བསྟན་པ་ཡུལ་ལུང་གཞན་ལས་ལྷག་པ་ཡར་
རྒྱས་དར་ཁྱབ་ཆེ་བ་བྱུང་བའི་རྒྱུ་རྐྱེན་གཙོ་བོ་ཡང་ཚད་མ་རིག་པ་ཐོས་བསམ་གྱི་འཇུག་སྒོར་བཟུང་
བ་ཉིད་ཡིན་ཞིང་། འབྱུང་འགྱུར་ཡང་ཤེས་ཡོན་སྤེལ་བའི་ཐབས་ཚུལ་འདི་བོད་རིགས་ཙམ་མ་ཟད་
འཇིག་རྟེན་སྐྱེ་འགྲོ་ཡོངས་ལ་ཕན་རླབས་ཆེ་བ་ཞིག་ཡིན་པ་སྨོས་མ་དགོས།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་ཆེས་མཐོའི་བོད་ཀྱི་རིག་གནས་སློབ་གཉེར་ཁང་ནས་བཀའ་
ཟུར་༧སྐྱབས་རྗེ་ཀིརྟི་རིན་པོ་ཆེ་མཆོག་གི་ལམ་སྟོན་འོག་རྟོག་གེའི་རྩོད་ལན་བྱེད་ཚུལ་དང་སྦྱར་ཏེ་
བརྡ་སྤྲོད་སུམ་རྟགས་གཉིས་ཀྱི་སྔོན་འགྲོའི་སློབ་དེབ་རིག་པའི་ཉིན་བྱེད་དེབ་དང་པོ་དང་གཉིས་པ།
མདོ་སྡེ་པའི་རིགས་འགྲོས་ལྟར་སུམ་ཅུ་པའི་མཐའ་དཔྱོད་དངོས་གཞིའི་སློབ་དེབ་རིག་པའི་ཉིན་བྱེད་
བཅས་རྩོམ་སྒྲིག་པར་སྐྲུན་གནང་བར་ཡི་རངས་བསྔགས་བརྗོད་དང་། འདི་ལ་བརྟེན་ནས་བོད་
རིགས་ན་གཞོན་རྣམས་ཀྱིས་མཚོན་བློ་གསར་ཡོངས་ལ་རིགས་སྒོ་འབྱེད་པའི་མཐུན་རྐྱེན་རྨད་བྱུང་
དང་། བོད་ཀྱི་རྒྱལ་བསྟན་ཆབ་སྲིད་རིག་གཞུང་དང་བཅས་པར་ཞབས་འདེགས་རླབས་ཆེན་འགྲུབ་
པའི་ཡིད་ཆེས་ཡོད། རྩོམ་སྒྲིག་པ་རྣམས་ལ་ལེགས་སོའི་བསྔགས་བརྗོད་བཅས། བཙན་བྱོལ་
བོད་གཞུང་བཀའ་ཤག་གིས་ ༢༠༡༡ ཕྱི་ཟླ་ ༢ ཚེས་ ༡༡ དགེ་བར་བྲིས།། །། ༽ཙི ཚེ དུ
i ་་
13

༄༅། །བོད་གཞིས་བྱེས་གཉིས་ཀྱི་མགོན་༧སྐྱབས་བླ་ན་མ་མཆིས་པ། འཇིག་རྟེན་ཞི་
བདེའི་དེད་དཔོན་༧གོང་ས་༧སྐྱབས་མགོན་ཆེན་པོ་མཆོག་གིས་དུས་ནས་དུས་སུ་མས་བུ་ལ་
གདམས་པ་བཞིན་འཕྲལ་ཕུགས་བཀའ་སློབ་རིམ་བསྩལ་ལས་བྱེ་བྲག་རང་རེའི་སློབ་གྲྭའི་ནང་
དགག་དགོས་དུ་མས་རིགས་ལམ་སློབ་འཁྲིད་བྱ་གལ་ཆེ་བ་མ་ཟད། ལྷག་པར་བར་ལམ་
ནས་སློབ་ཚན་གཞན་དག་ཀྱང་རིགས་ལམ་དང་སྦྱར་ནས་སློབ་འཁྲིད་ཀྱི་ལས་རིམ་སྤེལ་རྒྱུ་
གལ་ཆེ་བའི་བཀའི་ཕེབས་སྒོ་ཇི་བཞིན། ད་ལམ་འཕགས་ཡུལ་ཀིརྟི་བྱེས་པ་གྲ་ཚང་གི་ཆེས་
མཐོའི་སློབ་དེབ་རྩོམ་སྒྲིག་ཚོགས་ཆུང་ནས་བོད་ཀྱི་བརྡ་སྤྲོད་སུམ་རྟགས་གཉིས་ཚད་མ་རིགས་
པའི་ལམ་གྱི་འགྲོས་དང་སྦྱར་བའི་སྔོན་འགྲོའི་སློབ་དེབ་རིགས་པའི་ཉིན་བྱེད་དེབ་ཕྲེང་གཉིས་
་1
དང་། དེ་བཞིན་ལུང་དུ་སྟོན་པ་སུམ་ཅུ་པའི་རྩ་བར་བསྡུས་གྲའི་གཞུང་ལུགས་ལྟར་རྩོད་
ཚུལ་གྱི་སློབ་དེབ་རིག་པའི་ཉིན་བྱེད་བྱ་བའི་དེབ་ཕྲེང་གཅིག་བཅས་བརྩམས་ཤིང་འགྲེམས་
སྤེལ་གནང་འཆར་ཡོད་པ་དོན་དམ་༧རྒྱལ་བའི་བཀའ་བཞིན་སྒྲུབ་པ་མཆོད་པས་མཉེས་པ་
དང་། རང་རེའི་མ་འོངས་སོན་རྩ་ན་གཞོན་རྣམས་ཀྱི་རིགས་པའི་སྒོ་བརྒྱ་ཕྱེ་ཞིང་མཁས་པའི་
སྒོར་འཇུག་ཐུབ་པ་ཡོང་བར་ཡང་སྨན་པའི་སྤྱི་ཚོགས་ཀྱི་ཞབས་ཞུ་བླ་ན་མེད་པ་ཞིག་ཀྱང་བྱུང་
འདུག་ན་༧སྐྱབས་རྗེ་ཀིརྟི་རིན་པོ་ཆེ་མཆོག་གིས་དབུས་རྩོམ་པ་པོ་དང་འབྲེལ་ཆགས་ཡོངས་
སུ་རྫོགས་པར་ཡི་རངས་བསྔགས་བརྗོད་ཞུ་བ་དང་བཅས་ཤེས་རིག་བཀའ་བློན་འབོད་པ་ཐུབ་
བསྟན་ལུང་རིགས་ཀྱིས། རབ་གནས་ ༢༡༣༧ ཕྱི་ལོ་ ༢༠༡༡ ཟླ་ ༢ ཚེས་ ༨ ལ། །
2ལ

དཀར་ཆག
སྔོན་གླེང་། ་་་
མཆོད་བརྗོད་དང་རྩོམ་པར་དམ་བཅའ་བ། །. 0000000000000000000 2 - de
རྩ་བའི་ས་བཅད་དང་པོ། བསྟན་བཅོས་དངོས་ལ་འཇུག་པའི་སྒོ་ལ་གསུམ། ་་་་་༌་
༡༽ མཚན་གྱི་དོན། ་་་
༢༽ འགྱུར་ཕྱག་་་་
༣༽ མཆོད་བརྗོད། ་་་
རྩ་བའི་ས་བཅད་གཉིས་པ། སྒོ་དེ་ལྡན་གྱི་བསྟན་བཅོས་དངོས་བཤད་པ་ལ་བཞི། "
དང་པོ། སྤྱིར་ཡི་གེའི་རྟཊ་ཀྱི་དབྱེ་བ་དང་། བྱེ་བྲག་མིང་གཞིའི་ནང་གསེས་ཀྱི་རྟཊ་
ཀྱི་དབྱེ་བ་གཉིས་ཐུང་མོང་དུ་བཤད་པ། ་་༌
གཉིས་པ། སྔོན་འཇུག་གི་རྟགས་ཀྱི་དབྱེ་བ་དང་འཇུག་ཚུལ་བཅས་བཤད་པ་ལ་གཉིས། ་་་་་་ ༡༧
༡༽ སྔོན་འཇུག་གི་རྟགས་ཀྱི་དབྱེ་བ། ་་་བབསབ་འབབ་བབ་་་་་ ༡༧
༢༽ སྔོན་འཇུག་གི་རྟགས་ཀྱི་འཇུག་ཚུལ་རྒྱས་པར་བཤད་པ་ལ་བཞི། ་་་་་་ ༡༩
(༡） གང་གིས་འཇུག་པ་དང་གང་ལ་འཇུག་པ་གཉིས་ལྷན་ཅིག་ཏུ་བཤད་པ། ་་་་་ ༡༩
tutoront
ཞར་བྱུང་མི་འཇུག་པ་བསྟན་པ། ་
(༢） ཇི་ལྟར་འཇུག་པར་བྱེད་པ་བསྟན་པ། ་་་
(༣) དགོས་པ་ཅིའི་ཕྱིར་འཇུག་པར་བྱེད་པ་བསྟན་པ། ་་་་་་་་་་་་་་་ ༣༡
གསུམ་པ། རྗེས་འཇུག་གི་རྟགས་ཀྱི་འཇུག་པ་བཤད་པ་ལ་གཉིས། ་་་་་་་་་༌༤༨

LL - Lennar - cELELLEE
༡༽ རྗེས་འཇུག་གི་རྟགས་ཀྱི་དབྱེ་བ་བཤད་པ། ་་་་་་་་བ་བསཟའ༌ ༤༨
༢༽ རྗེས་འཇུག་གི་རྟགས་ཀྱི་འཇུག་ཚུལ་རྒྱས་པར་བཤད་པ་ལ་བཞི། ་་་་་་་ ༥༤
(༡） གང་ལ་གང་གིས་འཇུག་པ་གཉིས་ལྷན་ཅིག་ཏུ་བསྟན་པ། ་་་་་་་་་་ ༥༤
( ༣） ཇི་ལྟར་འཇུག་པ་ལ་སྒྲའི་འཇུག་ཚུལ་དང་དོན་གྱི་འཇུག་ཚུལ་གཉིས། ་་་ ་༥༨
- - - - - - - - - - - n བ
དང་པོ། སྒྲའི་འཇུག་ཚུལ་ལ་གཉིས།་་༌
བབས་བབས་བབ་n
༡༽ དྲག་ཞན་སྤྱིའི་འཇུག་ཚུལ། ་་་་་
una - ann
༢༽ ནང་གསེས་ཀྱི་འཇུག་ཚུལ། ་་་་་་་་
གཉིས་པ། དོན་གྱི་འཇུག་ཚུལ་ལ་གཉིས། ་་
1: ， conoབས་བ014
༡༽ སྔ་མ་གང་ལྟར་གྱུར་པ་བསྟན་པ། ་་་་
༢༽ ཕྱི་མ་གང་ལྟར་འགྱུར་བ་ལ་གསུམ།
བ་བ་བབས་བབ་
（༡） མིང་མཐའ་དྲག་ཞན་འདྲེན་ཚུལ།་
（ ༢） རྣམ་དབྱེ་སྔ་ཤུགས་འདྲེན་ཚུལ།
གབས་- བས་བབས་བe
（ ༣) ནང་གསེས་ཀྱི་འཇུག་ཚུལ།
བ༌བཟླས་
༤༽ རྗེས་འཇུག་རྣམས་དགོས་པ་ཅིའི་ཕྱིར་འཇུག་ཚུལ། །

གླེང་བརྗོད།
༄༅།། དེ་ཡང་རྒྱལ་བ་ཀུན་གྱི་སྙིང་རྗེའི་རང་གཟུགས་བཀའ་དྲིན་མཚུངས་
མེད། ས་སྟེང་རྒྱལ་བསྟན་ཡོངས་རྫོགས་ཀྱི་མངའ་བདག བོད་མིའི་ཆོས་
སྲིད་གཉིས་ཀྱི་བླ་ན་མེད་པའི་དབུ་ཁྲིད་སྤྱི་ནོར་༧གོང་ས་༧སྐྱབས་མགོན་རྒྱལ་
དབང་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་གིས་དུས་ནས་དུས་
སུ་བོད་བརྒྱུད་ནང་བསྟན་གཅིག་པུ་ཙམ་མིན་པར་རིག་གནས་ཀྱི་སྡེ་ཚན་གཞན་
དག་དང་། ལྷག་དོན་བརྡ་སྤྲོད་རིག་པའི་གཞུང་ལུགས་རྣམས་བསྡུས་གྲྭ་དང་
ཚད་མ་རིག་པའི་འགྲོས་དང་སྦྱར་ནས་ཁྲིད་སྟངས་རྟགས་གསལ་བཏང་སྟེ་
སློབ་རྩོད་དུས་གཅིག་ཏུ་སྤེལ་བའི་བྱ་བར་ཤུགས་སྣོན་རྒྱག་ཐུབ་པ་བྱུང་ན། དེས་
སློབ་ཕྲུག་སོ་སོའི་ཤེས་ཡོན་གྱི་གནས་ཚད་སྤྱི་དང་། ལྷག་དོན་ངོས་འཛིན་
དང་དཔྱད་ཞིབ་བྱེད་རྒྱུའི་ནུས་པ་དེ་གཞན་དང་མི་འདྲ་བ་ཞིག་ཆགས་རྒྱུ་ཡིན་
ཚུལ་བོད་ཀྱི་ཆོས་དང་རིག་གཞུང་གི་ཚོགས་སྡེ་འདྲ་མིན་དང་། ཁྱད་པར་
བཙན་བྱོལ་བོད་མིའི་ཤེས་རིག་ཚོགས་ཆེན་ཐེངས་ལྔ་པའི་ཐོག་བཀའ་སློབ་
ཟབ་གསལ་ཕེབས་ཡོད།
བཀའ་དྲིན་མཚུངས་མེད་༧སྐྱབས་རྗེ་ཀིརྟི་རིན་པོ་ཆེ་མཆོག་ནས་
༧གོང་ས་༧སྐྱབས་མགོན་ཆེན་པོའི་དགོངས་གཞི་དེ་ཉིད་རང་རང་སོ་སོའི་
ནུས་ཚོད་དང་བསྟུན་གང་ཐུབ་ཕྱག་ལེན་དུ་བསྟར་རྒྱུ་གལ་ཆེ་བར་དགོངས་
ཏེ༑ ཚད་མ་རིག་པའི་སློབ་རྩོད་དུས་གཅིག་ཏུ་སྤེལ་བའི་ལམ་སྲོལ་འདི་རིག་
གནས་གཞན་དག་ལའང་གཅིག་མཚུངས་ཀྱིས་ལག་བསྟར་གནང་རྒྱུར་དཔེ་

མཚོན་གྱི་སློབ་དེབ་རྩོམ་སྒྲིག་ཆེད་འདི་ག་བཞུགས་སྒར་ཀིརྟིའི་བྱེས་པ་གྲྭ་ཚང་
དུ་རྩོམ་སྒྲིག་ཚོགས་ཆུང་ཟུར་འཛུགས་དང་འབྲེལ་སློབ་དེབ་རྩོམ་སྒྲིག་བྱེད་
ཕྱོགས་ཀྱི་ལམ་སྟོན་བཀའ་སློབ་ཟབ་རྒྱས་ཕེབས་པ་ལྟར། འདི་གའི་ཚོགས་
ཆུང་ནས་ཕྲུ་གུ་ལོ་ཆུང་རྣམས་ཀྱི་ཆེད་དུ་དམིགས་རྩོད་པ་དང་རྩོད་ལན་གྱི་
སྐབས་སོ་སོའི་བརྡ་ཆད་ཁག་དང་རྩོད་པ་བྱེད་ཚུལ་གྱི་རྣམ་གཞག་ཁག་གཉིས་
རོབ་ཙམ་ངོ་སྤྲོད་དང་འབྲེལ་བོད་ཀྱི་བརྡ་སྤྲོད་སུམ་རྟགས་གཉིས་ཀྱི་རྨང་གཞིའི་
ཤེས་བྱ་ཁག་སྙིང་བསྡུས་ཀྱིས་ཚད་མ་རིག་པའི་རྩོད་པ་རྩོད་ལན་བྱེད་ཚུལ་
གྱི་རིགས་པའི་འགྲོས་དང་སྦྱར་ནས་ངོ་སྤྲོད་བྱས་པའི་སྔོན་འགྲོའི་སློབ་དེབ་
རིག་པའི་ཉིན་བྱེད་དེབ་དང་པོ་དང་གཉིས་པ་གཉིས་དང་། མདོ་སྡེ་པའི་རིགས་
པའི་འགྲོས་དང་སྦྱར་བའི་བསྡུས་གྲྭའི་གཞུང་ལུགས་ཀྱི་རྩོད་ཚུལ་ཇི་ལྟ་བ་བཞིན་
སློབ་དཔོན་ཐོན་མིའི་སུམ་ཅུ་པའི་རྩ་བ་ལ་མཐའ་དཔྱད་རགས་བསྡུས་བྱས་
པའི་དངོས་གཞིའི་སློབ་དེབ་རིག་པའི་ཉིན་བྱེད་དེབ་དང་པོ་དང་གཉིས་པ་གཉིས་
བཅས་ཁྱོན་སློབ་དེབ་བཞི་སྔ་ཕྱིར་ཆེད་བསྒྲིགས་ཀྱིས་པར་སྐྲུན་འགྲེམས་སྤེལ་
བྱས་པ་འདིས་ལས་དང་པོ་བ་རྣམས་ལ་ཕན་ཐོགས་འབྱུང་བའི་རེ་བ་ཡོད།
འོན་ཀྱང་ངེད་ཅག་རྩོམ་སྒྲིག་ཚོགས་ཆུང་ལ་ཤེས་ཚད་དང་ཉམས་མྱོང་
ཤིན་ཏུ་ཞན་སྟབས་རྩོམ་སྒྲིག་བྱེད་སྟངས་ཐད་ཕྱོགས་སྣ་འདྲ་མིན་ནས་སྐྱོན་
དང་ནོར་འཁྲུལ་གྱི་རིགས་མང་ཙམ་ཡོད་ལས་ཆེ་བས། དཔྱོད་ལྡན་རྣམས་
ཀྱིས་ལམ་སྟོན་གང་མང་གནང་སྐྱོང་ཡོང་བ་བཅས་བཞུགས་སྒར་ཀིརྟིའི་བྱེས་
པ་གྲྭ་ཚང་གི་སུམ་རྟགས་ཁྱབ་མཐའི་སློབ་དེབ་རྩོམ་སྒྲིག་ཚོགས་ཆུང་ནས།
ཕྱི་ལོ་ ༢༠༡༡ ཟླ་བ་ ༡༢ ཚེས་ ༡༥ ལ།

༄༅།། རིགས་ལམ་སྦྱོང་སྟངས་དང་སྦྱར་བའི་
དངོས་གཞིའི་སློབ་དེབ་རིག་པའི་
ཉིན་བྱེད་གཉིས་པ།
(རྟགས་འཇུག)

དངོས་གཞིའི་སློབ་དེབ་རིག་པའི་ཉིན་བྱེད།
རིགས་ལམ་སྦྱོང་སྟངས་དང་སྦྱར་བའི་དངོས་གཞིའི་
སློབ་དེབ་རིག་པའི་ཉིན་བྱེད།
༄༅། །ནམོགུརུམཧྥུགྷོཥཱཡ། སྤྲིན་གྱིས་དག་པའི་སྟོན་མཚན་མཁའ་ལ་
ཉ་གང་ཟླ་བཞིན་ཁྱོད་ཀྱི་མཁྱེན་པར་ཤེས་བྱ་མ་ལུས་ལྷང་ངེར་གསལ། །ཉམ་
ཐག་འགྲོ་ལ་ལྷག་ཏུ་བརྩེ་བའི་ཟག་མེད་ཐུགས་རྗེ་རྒྱ་མཚོ་ཆེན་པོའི་གཏིང་མཐའ་
ཡས་ཀྱང་དཔོག་ནུས་མིན། །གནས་ལུགས་འབའ་ཞིག་སྲོག་ཏུ་བྱས་པའི་
གསུང་ཚིག་རེས་ཀྱང་སྐྱེ་དགུའི་ཡིད་ཀྱི་རྨོངས་པ་མཐའ་དག་གཏིང་ནས་
འཇོམས། །བདེར་གཤེགས་གཞན་ལས་ཐུགས་བསྐྱེད་ཟབ་པའི་ཟས་གཙང་
སྲས་ཁྱོད་བདག་སོགས་འགྲོ་བས་བྱང་ཆུབ་བར་དུ་སྐྱབས་སུ་བསྟེན། །
བགྲངས་ཡས་བསྐལ་བའི་སྔོན་རོལ་ཞིག་ནས་བྱང་ཆུབ་མཆོག་གི་གོ་
འཕང་དུ། །ཐུགས་བསྐྱེད་གོ་ཆ་བརྟན་པོའི་ཁྲོད་ནས་ལེགས་པར་ཡོངས་སུ་
ཕྱིན་ཟིན་ཀྱང་། །སྡུག་བསྔལ་འབུམ་གྱིས་རྟག་ཏུ་གཙེ་བའི་འགྲོ་རྣམས་སྲིད་
ལས་འདྲེན་པའི་ཕྱིར། །བསམ་བཞིན་སྲིད་ཞིའི་གཙུག་ཏུ་བལྟམས་པའི་ཕྱག་
ན་པད་མོས་བདག་ཅག་སྐྱོངས། ། །
སྐུ་ཡི་ལང་ཚོ་ཕྲ་མོའི་དུས་ནས་ཆེན་པོ་གཞན་དག་ཟིལ་གྱིས་
མནན། །འགལ་རྐྱེན་སྟོང་གིས་མདུན་ནས་བཀག་ཀྱང་ཐུགས་ཀྱི་དམ་བཅའ་
སྔར་ལས་བརྟན། །ཤར་ནུབ་གླིང་དུ་ཞབས་ཀྱིས་བཅགས་ཏེ་གནས་ལུགས་
སྟོང་གི་སྒྲོན་མེ་སྦར། ། ས་གསུམ་སྐྱེ་དགུའི་དཔུང་གཉེན་གཅིག་པུ་བསྟན་

རྟགས་འཇུག་གི་སྐོར།
འཛིན་རྒྱ་མཚོར་སྙིང་ནས་གུས། །
སྐུ་ཡི་ཕྲེང་བ་ན་རི མ་བརྒྱུད་དེ་བློ་བཟང་རྒྱལ་བའི་བསྟན་པ་
མཆོག །འཛིན་སྐྱོང་སྤེལ་བའི་རྨད་བྱུང་ལས་དེ་ནམ་ཡང་འདོར་བར་མི་
བྱེད་ཅིང་། །ཐུགས་བསྐྱེད་བརྟན་པོའི་གོ་ཆ་བགོས་ཏེ་འགྲོ་བའི་མགོན་དུ་ལེགས་
བཞུགས་པའི། །ཡེ་ཤེས་རྒྱ་མཚོའི་ཕ་མཐར་སོན་པའི་སྐྱབས་མཆོག་དམ་
པར་སྙིང་ནས་འདུད། ། །
ཤེས་བརྩོན་ཟུང་གི་དཔལ་ལ་བརྟེན་ནས་ཡིག་རིགས་དུ་མ་ཁོང་དུ་
ཆུད། །ཟླ་མེད་རྣམ་དཔྱོད་རྩལ་དུ་བཏོན་ཏེ་རང་གི་སྐད་ལ་ཡི་གེ་བསྐྲུན། །མུན་
པའི་གླིང་དུ་འོད་སྣང་སྤྲོ་ཕྱིར་གཙུག་ལག་གྲངས་མེད་གསར་དུ་བརྩམས། །བཀའ་
དྲིན་ཕུང་པོ་གཞན་ལས་ལྕི་བའི་སློབ་དཔོན་ཐོན་མིར་ལྷག་ཏུ་གུས། །
གངས་ཅན་བརྡ་སྤྲོད་རིག་པའི་ཕྱི་མོ་མཆོག །བསྟན་བཅོས་རྟགས་
ཀྱི་འཇུག་པའི་སྙིང་པོའི་དོན། །རྣམ་དག་ཚད་མའི་གཞུང་གི་རིགས་ལམ་
གྱིས། །ཅུང་ཟད་སྤྲོ་བའི་ལས་ལ་དགའ་བས་འཇུག །
གཞུང་འདིའི་བརྗོད་བྱར་སྒྲོ་འདོགས་ཆོད་པ་ན། །དམ་པའི་ལྷ་ཆོས་
འཇིག་རྟེན་མི་ཆོས་སོགས། །རིག་པའི་གནས་ལ་རྨོངས་པར་མི་འགྱུར་
བའི། །ཤེས་རབ་ཆེན་པོ་རིང་མིན་གྲོགས་སུ་འཐོབ། །
བཅོས་མིན་དོན་གཉེར་བློ་ཡིས་མ་ཕོངས་ཤིང་། །སྦྱང་བརྩོན་ལས་
ལ་ཞུགས་པའི་བློ་གསལ་དག །གངས་ཅན་བརྡ་སྤྲོད་གཞུང་ལུགས་རྟོགས་
འདོད་ན། །སྔར་མེད་བསྟན་བཅོས་འདི་ཀོ་མྱུར་དུ་ལོངས། །
དེ་ལ་འདིར་རྗེ་བཙུན་འཇམ་པའི་དབྱངས་ཀྱི་རྣམ་སྤྲུལ་སློབ་དཔོན་ཐོན་

དངོས་གཞིའི་སློབ་དེབ་རིག་པའི་ཉིན་བྱེད
ཕྱི་ལོ་བརྒྱ་ཕྲག་བདུན་པའི་
མི་སམྦྷོ་ཊ་ཞེས་ཡོངས་སུ་གྲགས་པ་གང་དེས
ནང་སྐབས་དེའི་དེབནཱགརིའི་ཡིག་གཟིགས་ལས་དཔེ་བླངས་ཀྱིས་བོད་ཡིག་
ལེགས་སྦྱར་གྱི་བརྡ་སྤྲོད་སོགས་ལས་ལེགས་ཆ་བླངས་
གསར་བཏོད་དང་། 
ཏེ་བོད་རང་གི་བརྡ་སྤྲོད་པའི་བསྟན་བཅོས་བརྒྱད་མཛད་པ་གྲགས་ཆེ་ཡང་
ཆབ་སྲིད་ཀྱི་རླུང་འཚུབ་འདྲ་མིན་འོག་ནས་བོད་ཀྱི་ཆོས་དང་རིག་གནས་ཀྱི་
། ད་ཆ་སུམ་ཅུ་
སྤྱི་བྱེ་དུ་མར་དར་རྒུད་ཀྱི་ཡོ་འཁྱོམ་སྣ་མང་བྱུང་རྐྱེན་གྱིས
པ་དང་རྟགས་ཀྱི་འཇུག་པ་གཉིས་ལས་བསྟན་བཅོས་གཞན་རྣམས་རྦད་དེ་རྩ་
འདིར་རྟགས་ཀྱི་འཇུག་པའི་གཞུང་འདི་ཉིད་
བརླག་ཏུ་གྱུར་ཟིན་སྟབས། 
བོད་གནའ་རབས་ཀྱི་རིགས་ལམ་སྦྱོང་སྟངས་དང་སྦྱར་ནས་ཅུང་ཟད་བཤད་
བསྟན་བཅོས་དངོས་ལ་འཇུག་པའི་སྒོ་དང་
། པ་ལ་རྩ་བའི་ས་བཅད་གཉིས་ཏེ
། དང་པོ་བསྟན་བཅོས་
སྒོ་དེ་ལྡན་གྱི་བསྟན་བཅོས་དངོས་བཤད་པ་གཉིས་ལས
དངོས་ལ་འཇུག་པའི་སྒོ་ལ་གསུམ་ལས
དང་པོ་ནི། །
མཚན་གྱི་དོན་ནི།
བོད་སྐད་དུ་ལུང་སྟོན་པ་
རྒྱ་གར་སྐད་དུ། ལིངྒ་ཨ་བ་ཏཱ་ར་ན་མ། 
རྟགས་ཀྱི་འཇུག་པ་ཞེས་བྱ་བའི་སྐབས་སུ་སྦྱོར་བ་འགོད་པ་དང་མཐའ་དཔྱད་
པ་གཉིས།
།དང་པོ་སྦྱོར་བ་འགོད་པ་ནི
སློབ་དཔོན་ཐོན་མིས་མཛད་པའི་རྟགས་ཀྱི་འཇུག་པའི་རྩ་བ་ཆོས་ཅན
། མིང་
ཁྱོད་ལ་ལུང་སྟོན་པ་སྟེ་བརྡ་སྤྲོད་པ་ཞེས་བརྗོད་པའི་རྒྱུ་མཚན་ཡོད་དེ
4

རྟགས་འཇུག་གི་སྐོར།
ཚིག་ཡི་གེའི་རྣམ་འགྱུར་གྱི་སྒོ་ནས་དོན་ལུང་སྟོན་པའི་ཚུལ་གྱི་བསྟན་བཅོས་
ཡིན་པའི་ཕྱིར། །
སློབ་དཔོན་ཐོན་མིས་མཛད་པའི་རྟགས་ཀྱི་འཇུག་པའི་རྩ་བ་ཆོས་ཅན།
ཁྱོད་ལ་རྟགས་ཀྱི་འཇུག་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་བོད་ཀྱི་
བརྡ་སྤྲོད་པའི་རྣམ་གཞག་ལས་གཙོ་བོ་ཡི་གེའི་ཕོ་མོ་མ་ནིང་སོགས་ཀྱི་རྟགས་
ཀྱི་འཇུག་ཚུལ་ཚང་ལ་མ་ནོར་བར་སྟོན་པའི་བསྟན་བཅོས་ཡིན་པའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། རྟགས་ཀྱི་འཇུག་པའི་བསྟན་བཅོས་འདི་ཉིད་ལུང་སྟོན་
པའི་བསྟན་བཅོས་མ་ཡིན་ཟེར་ན། འོ་ན། སུམ་ཅུ་པ་ཆོས་ཅན། ཁྱོད་
ཀྱང་ལུང་སྟོན་པའི་བསྟན་བཅོས་མ་ཡིན་པར་ཐལ། རྟགས་ཀྱི་འཇུག་པའི་
བསྟན་བཅོས་འདི་ཉིད་ལུང་སྟོན་པའི་བསྟན་བཅོས་མ་ཡིན་པར་ཁས་བླངས་
པ་གང་ཞིག དེ་ལྟར་ན། སུམ་ཅུ་པ་ཡང་ལུང་སྟོན་པའི་བསྟན་བཅོས་ཡིན་
པའི་སྒྲུབ་བྱེད་མེད་པར་ཁས་ལེན་དགོས་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། བསྟན་བཅོས་འདི་གཉིས་ལུང་སྟོན་པའི་བསྟན་བཅོས་
ཡིན་མིན་རྣམ་པ་ཀུན་ཏུ་མཚུངས་པའི་ཕྱིར། རྟགས་ཕྱི་མ་མ་གྲུབ་ན། དེ་
ལྟར་མཚུངས་པར་ཐལ། ལུང་སྟོན་པ་ཞེས་པའི་དོན་མིང་ཚིག་ཡི་གེའི་རྣམ་
འགྱུར་གྱི་སྒོ་ནས་དོན་བརྡ་སྤྲོད་པ་དེ་ཡིན་པ་གང་ཞིག བསྟན་བཅོས་འདི་
གཉིས་ལས་ཅིག་ཤོས་ལ་དེ་འདྲ་བའི་ལུང་སྟོན་པའི་བསྟན་བཅོས་ཡིན་པའི་
སྒྲུབ་བྱེད་ཡང་དག་ཡོད་ན། ཅིག་ཤོས་ལའང་དེ་ལྟར་ཡོད་དགོས་པ་དང་།
ཅིག་ཤོས་ལ་དེ་འདྲ་བའི་ལུང་སྟོན་པའི་བསྟན་བཅོས་མ་ཡིན་པའི་སྒྲུབ་བྱེད་

དངོས་གཞིའི་སློབ་དེབ་རིག་པའི་ཉིན་བྱེད།
ཅིག་ཤོས་ལའང་དེ་ལྟར་ཡོད་དགོས་པའི་ཕྱིར་རོ། །
ཡང་དག་ཡོད་ན། 
༢༽ འགྱུར་ཕྱག །
སྨྲ་བའི་དབང་ཕྱུག་ལ་ཕྱག་འཚལ་ལོ། །
། དང་
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས
པོ་སྦྱོར་བ་འགོད་པ་ནི།
སློབ་དཔོན་ཐོན་མི་ཆོས་ཅན། ཁྱོད་ཀྱིས་བསྟན་བཅོས་རྩོམ་པའི་ཐོག་
། དེ་
མར་སྨྲ་བའི་དབང་ཕྱུག་འཇམ་པའི་དབྱངས་ལ་ཕྱག་འཚལ་བ་ཡིན་ཏེ
ལ་སྒོ་གསུམ་གུས་པའི་སྒོ་ནས་འདུད་པའི་ཕྱིར། སློབ་དཔོན་ཐོན་མི་ཆོས་
ཁྱོད་ཀྱིས་བསྟན་བཅོས་རྩོམ་པའི་ཐོག་མར་དེ་ལྟར་ཕྱག་འཚལ་བ་
ཅན། 
གནས་སྐབས་བསྟན་བཅོས་རྩོམ་པའི་བར་ཆད་ཞི་བ་
ལ་དགོས་པ་ཡོད་དེ། 
དང་མཐར་ཐུག་ཐར་པ་དང་ཐམས་ཅད་མཁྱེན་པ་ཐོབ་པའི་དགོས་པ་ཡོད་
པའི་ཕྱིར། །
གཉིས་པ་མཐའ་དཔྱད་པ་ནི།།
བསྟན་བཅོས་ཀྱི་ཐོག་མར་སྨྲས་པའི་སྨྲ་བའི་དབང་
ཁ་ཅིག་ན་རེ། 
ཕྱུག་ལ་ཕྱག་འཚལ་ལོ། ཞེས་པ་དེ་འགྱུར་ཕྱག་ཡིན་ཟེར་ན། འོ་ན། རྟགས་
ཀྱི་འཇུག་པའི་བསྟན་བཅོས་འདི་ཆོས་ཅན། འགྱུར་མའི་བསྟན་བཅོས་ཡིན་
པར་ཐལ། དེར་འགྱུར་ཕྱག་ཡོད་པའི་ཕྱིར། མ་ཁྱབ་ན། བསྟན་བཅོས་
། བསྟན་བཅོས་འདི་
འདིའི་དབུར་འཇམ་པའི་དབྱངས་ལ་ཕྱག་བྱས་པ་དེ
དང་མ་འབྲེལ་བར་ཐལ། བསྟན་བཅོས་འདིའི་དབུར་འགྱུར་ཕྱག་སྨྲས་པ་
འགྱུར་ཕྱག་སྨྲས་པས་བསྟན་བཅོས་འདི་ལ་ཕན་གནོད་གང་ཡང་
གང་ཞིག 

རྟགས་འཇུག་གི་སྐོར།
མེད་པའི་ཕྱིར། དང་པོ་སླ། ཕྱི་མ་མ་གྲུབ་ན། དེར་ཐལ། འགྱུར་ཕྱག་
སྨྲས་པ་དེ་འགྱུར་མཐར་ཕྱིན་པའི་ཆེད་དུ་ཡིན་པ་གང་ཞིག བསྟན་བཅོས་
འདི་སྐད་ཡིག་གཞན་ཞིག་ནས་རང་སྐད་དུ་འགྱུར་བའི་བསྟན་བཅོས་མ་ཡིན་
པས་འགྱུར་མཐར་ཕྱིན་མི་ཕྱིན་ལ་འབྲེལ་བ་གང་ཡང་མེད་པའི་ཕྱིར་རོ། །
༣༽ མཆོད་བརྗོད།
སྨྲ་བའི་སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་ལ་ཕྱག་འཚལ་ལོ། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས། །
དང་པོ་སྦྱོར་བ་འགོད་པ་ནི། །
སློབ་དཔོན་ཐོན་མི་ཆོས་ཅན། ཁྱོད་ཀྱིས་ཐམས་ཅད་མཁྱེན་པ་སྟེ་དོན་
གཉིས་མཐར་ཕྱིན་པའི་སངས་རྒྱས་དཀོན་མཆོག་ལ་ཕྱག་འཚལ་བ་ཡིན་ཏེ།
དེ་ལ་སྒོ་གསུམ་གུས་པའི་སྒོ་ནས་འདུད་པ་ཡིན་པའི་ཕྱིར། སློབ་དཔོན་ཐོན་
མི་ཆོས་ཅན། ཁྱོད་ཀྱིས་དེ་ལྟར་སངས་རྒྱས་དཀོན་མཆོག་ལ་ཕྱག་འཚལ་
བར་དགོས་པ་ཡོད་དེ། བསྟན་བཅོས་འདི་མཛད་པ་པོ་རང་ཉིད་དཀོན་མཆོག་
གསུམ་ལ་སྙིང་ཐག་པ་ནས་སྐྱབས་སུ་འགྲོ་བའི་ནང་པ་སངས་རྒྱས་པ་ཞིག་
ཡིན་པར་གོ་བའི་ཆེད་དང་། དཀོན་མཆོག་གསུམ་ལ་སྙིང་ཐག་པ་ནས་སྐྱབས་
སུ་སོང་ནས་ཐར་པ་དང་ཐམས་ཅད་མཁྱེན་པ་དོན་དུ་གཉེར་མཁན་དག་གིས་
ཀྱང་བསྟན་བཅོས་འདི་ལ་སློབ་དགོས་པའམ་བསླབ་ན་ཕན་པ་འབའ་ཞིག་འབྱུང་
བར་གོ་བ་སོགས་ཀྱི་ཆེད་དུ་ཡིན་པའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། སྨྲ་བའི་སྐྱེས་མཆོག་སྨྲ་བའི་རྒྱལ། །ཐམས་ཅད་མཁྱེན་

དངོས་གཞིའི་སློབ་དེབ་རིག་པའི་ཉིན་བྱེད། །
ལ་ཕྱག་འཚལ་ལོ། །ཞེས་པའི་སྐབས་ཀྱི་ལ་དོན་དེ། རྣམ་དབྱེ་བཞི་པ་དགོས་
ཆེད་ཡིན་ཟེར་ན། རྣམ་དབྱེ་གཉིས་པ་ཡིན་ན། རྣམ་དབྱེ་བཞི་པ་ཡིན་པས་
ཁྱབ་པར་ཐལ། གོང་གི་ལ་དོན་དེ། རྣམ་དབྱེ་བཞི་པ་ཡིན་པར་ཁས་བླངས་
པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། གོང་གི་ལ་དོན་དེ།
རྣམ་དབྱེ་བཞི་པར་ཁས་བླངས་པའི་
རྣམ་དབྱེ་གཉིས་པ་ཡིན་པ་གང་ཞིག 
ཕྱིར། ཕྱི་མ་ཁས། དང་པོ་མ་གྲུབ་ན། དེ་ཆོས་ཅན། དེར་ཐལ། བྱ་བའི་
། མ་
ཡུལ་ལ་བྱ་བ་བྱས་པ་ཙམ་ཚིག་ཟིན་ལ་བསྟན་པའི་ལ་དོན་ཡིན་པའི་ཕྱིར
ཚིག་ཟིན་ལ་དེ་ལྟར་བསྟན་ཀྱང་དོན་གྱིས་ཕྱག་འཚལ་བའི་དགོས་
ཁྱབ་སྟེ། 
པ་བསྟན་པའི་ཕྱིར་ཏེ། ཕྱག་འཚལ་བ་ལ་དགོས་པ་ཡོད་པའི་ཕྱིར་ཟེར་ན།
འོ་ན། ཤར་ཕྱོགས་ལ་འགྲོ་ཞེས་པའི་ལ་དོན་ཆོས་ཅན། ཁྱོད་ཀྱང་རྣམ་
དབྱེ་བཞི་པ་དགོས་ཆེད་ཡིན་པར་ཐལ། ཤར་ཕྱོགས་ལ་འགྲོ་ཞེས་པས་དོན་
གྱིས་ཤར་ཕྱོགས་ལ་འགྲོ་བའི་དགོས་པ་བསྟན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཤར་ཕྱོགས་ལ་འགྲོ་བ་ལ་དགོས་པ་ཡོད་པའི་ཕྱིར།
ཁྱབ་པ་ཁས། མ་གྲུབ་ན། དེ་ཆོས་ཅན། དེར་ཐལ། ཤར་ཕྱོགས་ལ་
སླེབས་པའི་ཕྱིར་དུ་དང་། ཡང་ན་ཤར་ཕྱོགས་ཀྱི་རྒྱ་མཚོར་བལྟ་བ་སོགས་
ཀྱི་ཆེད་དུ་ཤར་ཕྱོགས་ལ་འགྲོ་བ་ཡིན་པའི་ཕྱིར་རོ། རྩ་བར་འདོད་ན། རྣམ་
དབྱེ་བཞི་པ་ལས་ལོགས་སུ་རྣམ་དབྱེ་གཉིས་པའི་རྣམ་གཞག་བྱས་པ་ལ་དགོས་
པ་མེད་པར་ཐལ་ལོ། །
རྩ་བའི་ས་བཅད་གཉིས་པ། སྒོ་དེ་ལྡན་གྱི་བསྟན་བཅོས་དངོས་བཤད་
པ་ལ་བཞི་ལས།

རྟགས་འཇུག་གི་སྐོར།
དང་པོ། སྤྱིར་ཡི་གེའི་རྟགས་ཀྱི་དབྱེ་བ་དང་། བྱེ་བྲག་མིང་གཞིའི་ནང་
གསེས་ཀྱི་རྟགས་ཀྱི་དབྱེ་བ་གཉིས་ཐུན་མོང་དུ་བཤད་པ།
རྩ་བར། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་གནས་
པའི། །སྡེ་ཚན་ལྔ་རུ་དྲིལ་བྱས་ཏེ། །ཡི་གེ་སུམ་ཅུ་ཐམ་པ་ལ། །ཕོ་དང་མ་
ནིང་མོ་དང་ནི། །ཤིན་ཏུ་མོ་དང་བཞི་བཞི་རུ། །སྡེ་པ་བཞི་པ་ཡན་ཆད་
དབྱེ། །ལྷག་མ་བཅུ་བཞི་གནས་པ་ལ། ། ཙ་སོགས་གསུམ་ནི་ཅ་སོགས་
སྦྱར། །ཝ་ནི་བ་དང་སྦྱར་བར་བྱ། ། ལྷག་མ་དྲུག་ནི་མོ་རུ་སྦྱར། །ར་ལ་ཧ་
ནི་མོ་གཤམ་སྟེ། །མ་ནིང་མཚན་མེད་ཅེས་ཀྱང་བྱ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
ཤེས་བྱ་ཆོས་ཅན། སྤྱིར་བོད་ཀྱི་ཡི་གེ་ལ་ཕོ་མོ་གཉིས་སུ་དབྱེ་དགོས་
ཏེ༑ ཨི་ཨུ་ཨེ་ཨོ་སྟེ་དབྱངས་ཡིག་བཞི་བོ་ཤེས་རབ་ཀྱི་རང་བཞིན་མོ་ཡིན་
པ་གང་ཞིག ཀ་ནས་ཨ་བར་གྱི་གསལ་བྱེད་ཀྱི་ཡི་གེ་སུམ་ཅུ་བོ་ཐབས་ཀྱི་
རང་བཞིན་ཕོ་ཡིན་པའི་ཕྱིར། གསལ་བྱེད་ཀྱི་ཡི་གེ་སུམ་ཅུ་བོ་རྣམས་ཆོས་
ཅན། ཁྱོད་ལ་ཕོ་ཡི་ཡི་གེ་འབའ་ཞིག་ཅེས་བརྗོད་པར་དགོས་པ་ཡོད་དེ། ནང་
གསེས་ཀྱི་དབྱེ་བའི་དབང་དུ་བྱས་ན། ཁྱོད་ལ་ཕོ་མོ་མ་ནིང་སོགས་ཅི་རིགས་
པའི་དབྱེ་བ་ཡོད་ཀྱང་། ཡི་གེ་སྤྱིའི་རྟགས་ཀྱི་དབྱེ་བའི་དབང་དུ་བྱས་ན། ཁྱོད་
ལ་ཕོ་ཡིག་འབའ་ཞིག་གིས་ཁྱབ་པ་གོ་ནུས་པའི་ཆེད་ཡིན་པའི་ཕྱིར། སྡེ་པ་
ཕྱེད་དང་བརྒྱད་དུ་ཕྱེ་བའི་གསལ་བྱེད་ཀྱི་ཡི་གེ་སུམ་ཅུ་པོ་རྣམས་ཆོས་ཅན།
སྡེ་ཚན་ལྔ་རུ་དྲིལ་བ་སྟེ་བསྡུས་པ་ཡིན་ཏེ། ཀ་ཅ་ཏ་པ་ཙ་རྣམས་ཕོའི་སྡེ་ཚན་

དངོས་གཞིའི་སློབ་དེབ་རིག་པའི་ཉིན་བྱེད།
དང་། ཁ་ཆ་ཐ་ཕ་ཚ་རྣམས་མ་ནིང་གི་སྡེ་ཚན། ག་ཇ་ད་བ་ཛ་ཝ་ཞ་ཟ་འ་
ཡ་ཤ་ས་རྣམས་མོའི་སྡེ་ཚན། ང་ཉ་ན་མ་རྣམས་ཤིན་ཏུ་མོའི་སྡེ་ཚན། ར་
ལ་ཧ་རྣམས་མོ་གཤམ་གྱི་སྡེ་ཚན་དུ་བསྡུས་པའི་ཕྱིར། ར་ལ་ཧ་རྣམས་ཆོས་
ཅན། ཁྱོད་ལ་མོ་གཤམ་ཙམ་མ་ཟད་མ་ནིང་མཚན་མེད་ཅེས་ཀྱང་བརྗོད་
པ་ཡིན་ཏེ། ངག་ནས་བརྗོད་པའི་རླུང་ཤུགས་ཆེས་ཤིན་ཏུ་ལྷོད་ཅིང་ཞན་པ་
ཡིན་པའི་ཕྱིར། །
གཉིས་པ་མཐའ་དཔྱད་པ་ནི།
ཁ་ཅིག་ན་རེ། ཕོ་ཡིག་འབའ་ཞིག་ཏུ་གྱུར་པའི་གསལ་བྱེད་ཀྱི་ཡི་གེ་
སུམ་ཅུ་བོ་རྣམས་ཕོ་མོ་སོགས་སུ་བཞག་པའམ་དྲིལ་བ་ལ་རྒྱུ་མཚན་མེད་ཟེར་
ན༔ འོ་ན། ཡི་གེ་རེ་རེ་བའི་བྱེད་རྩོལ་གྲིམས་ལྷོད་དང་དྲག་ཞན་སོགས་
ཆོས་ཅན། དེའི་རྒྱུ་མཚན་མ་ཡིན་པར་ཐལ། དེ་ལ་རྒྱུ་མཚན་མེད་པའི་
ཕྱིར། འདོད་ན། ཕོ་མོ་སོགས་ཀྱི་སྡེ་ཚན་སྔ་ཕྱི་དག་ཏུ་བསྡུས་པའི་ཡི་གེ་
རྣམས་ལས་སྔ་མ་སྔ་མར་བསྡུས་པ་རྣམས་ཀྱི་སྐྱེ་གནས་ལ་བྱེད་རྩོལ་གྲིམས་
ཤིང་དྲག་པ་དང་། ཕྱི་མ་ཕྱི་མར་བསྡུས་པའི་ཡི་གེ་རྣམས་ཀྱི་སྐྱེ་གནས་ལ་
བྱེད་རྩོལ་ལྷོད་ཅིང་ཞན་པ་མ་ཡིན་པར་ཐལ། འདོད་པ་དེའི་ཕྱིར། འདོད་
ན༑ མངོན་སུམ་ལ་བསྙོན་པའི་རྒོལ་བར་ཐལ་ལོ། །
གོང་དུ་ཅིའི་ཕྱིར་ཟེར་ན། ཕོ་མོ་སོགས་ཀྱི་སྡེ་ཚན་དུ་བསྡུས་པའི་ཡི་
གེ་དེ་དག་རིམ་པ་བཞིན་དུ་སྐྱེ་གནས་ལ་བྱེད་རྩོལ་གྲིམས་ལྷོད་ཀྱི་ཁྱད་པར་ཡོད་
པར་ཐལ། འདོད་པ་དེའི་ཕྱིར། འདོད་ན། དེའི་སྒོ་ནས་ཕོ་མོ་སོགས་ཀྱི་སྡེ་
ཚན་དུ་དྲིལ་བ་ཡིན་པར་ཐལ་ལོ། །འདོད་ན། གསལ་བྱེད་ཀྱི་ཡི་གེ་དེ་རྣམས་
10

རྟགས་འཇུག་གི་སྐོར།
ཕོ་མོ་སོགས་སུ་སོ་སོར་བཞག་པ་ལ་རྒྱུ་མཚན་ཡོད་པར་ཁས་བླངས་སོ། །
གཞན་ཡང་། དེ་ལ་རྒྱུ་མཚན་མེད་ཟེར་བ་མི་འཐད་དེ། སི་ཏུ་པཎ་
ཆེན་གྱི་སུམ་རྟགས་འགྲེལ་ཆེན་མཁས་པའི་མགུལ་རྒྱན་མུ་ཏིག་ཕྲེང་མཛེས་
ལས། དེ་ལྟར་ཡིན་པ་ཅིས་ཤེས་ཞེ་ན་འདི་ཉིད་དུ། ཕོ་ནི་དྲག་པའི་ཚུལ་
གྱིས་འཇུག །ཅེས་སོགས་ཀྱི་ཤུགས་ལས་ཀྱང་རྟོགས་ཤིང་། ཡི་གེ་རྣམས་
ཀྱི་ཀློག་ཚུལ་རང་གིས་ཀྱང་བདེ་བླག་ཏུ་གོ་བར་ནུས་ཏེ་ཞེས་གསུངས་པ་ལས་
ཀྱང་གསལ་བོར་རྟོགས་ནུས་པའི་ཕྱིར་རོ། །
ཁ་ཅིག་ན་རེ། གསལ་བྱེད་ཀྱི་ཡི་གེའི་མཐའ་མའི་ཨ་ཡིག་དེ། རྟགས་
མེད་ཀྱི་ཡི་གེ་ཡིན་ཟེར་བ་མི་འཐད་དེ། དེ་ལྟར་ན། ཨ་ཡིག་ཆོས་ཅན། སྡེ་
པ་ཕྱེད་དང་བརྒྱད་ཡོད་པའི་ཕོ་ཡིག་འབའ་ཞིག་པ་གསལ་བྱེད་སུམ་ཅུ་བོ་གང་
རུང་མ་ཡིན་པར་ཐལ། རྟགས་མེད་ཀྱི་ཡི་གེ་ཡིན་པའི་ཕྱིར། འདོད་ན།
གསལ་བྱེད་ཀྱི་ཡི་གེ་ལ་སྡེ་པ་ཕྱེད་དང་བརྒྱད་མེད་པར་ཐལ། འདོད་པ་དེའི་
ཕྱིར། འདོད་མི་རིགས་ཏེ། རྩ་བར། ཕོ་ཡི་ཡི་གེ་འབའ་ཞིག་ལ། ། སྡེ་པ་
ཕྱེད་དང་བརྒྱད་གནས་པའང་། །ཞེས་གསུངས་པའི་ཕྱིར། རྩ་བར་མ་ཁྱབ་
ན༑ རྟགས་མེད་ཀྱི་ཡི་གེ་ཡིན་ན། སྡེ་པ་ཕྱེད་དང་བརྒྱད་ཡོད་པའི་ཕོ་ཡིག་
གི་ཁོངས་སུ་མི་འདུ་བས་མ་ཁྱབ་པར་ཐལ། ཨ་ཡིག་དེ་སྡེ་པ་ཕྱེད་དང་བརྒྱད་
ཡོད་པའི་ཕོ་ཡིག་གི་ཁོངས་སུ་འདུ་བ་གང་ཞིག རྟགས་མེད་ཀྱི་ཡི་གེའང་ཡིན་
པའི་ཕྱིར། འདོད་མི་རིགས་ཏེ། སྡེ་པ་ཕྱེད་དང་བརྒྱད་ཡོད་པའི་གསལ་
བྱེད་ཀྱི་ཡི་གེ་གང་རུང་ཡིན་ན། རྟགས་ཅན་གྱི་ཡི་གེ་ཡིན་པས་ཁྱབ་པའི་ཕྱིར།
དེར་ཐལ། རྩ་བར། ཕོ་ཡི་ཡི་གེ་འབའ་ཞིག་ལ། །སྡེ་པ་ཕྱེད་དང་བརྒྱད་

དངོས་གཞིའི་སློབ་དེབ་རིག་པའི་ཉིན་བྱེད།
གནས་པའང་། །སྡེ་ཚན་ལྔ་རུ་དྲིལ་བྱས་ནས། །ཞེས་སྡེ་པ་ཕྱེད་དང་བརྒྱད་
དེ་གྲངས་སུམ་ཅུ་ཡོད་པའི་གསལ་བྱེད་ཀྱི་ཡི་གེ་རྣམས་ཕོ་མོ་སོགས་ཀྱི་སྡེ་ཚན་
ལྔར་དྲིལ་བར་གསུངས་པའི་ཕྱིར་རོ། །
གཞན་ཡང་། ཨ་ཡིག་ཆོས་ཅན། ཁྱོད་ལ་སྐྱེ་གནས་ཀྱི་བྱེད་རྩོལ་
མེད་པར་ཐལ། ཁྱོད་རྟགས་མེད་ཀྱི་ཡི་གེ་ཡིན་པའི་ཕྱིར། མ་ཁྱབ་ཟེར་ན།
དེ་ལ་ཁྱབ་པ་ཡོད་པར་ཐལ། སྐྱེ་གནས་ཀྱི་བྱེད་རྩོལ་ཡོད་ན། བྱེད་རྩོལ་དེ་
དེ་ལྟར་
གྲིམས་ལྷོད་རན་པ་སོགས་གང་རུང་ལས་འོས་མེད་པ་གང་ཞིག 
དེ་མཚོན་བྱེད་ཀྱི་ཕོ་མོ་སོགས་རྟགས་གང་ཡང་རུང་བ་ཞིག་གིས་མཚོན་
ན༑ 
པའང་ཡོད་དགོས་པའི་ཕྱིར། །
ར་ལ་ཧ་རྣམས་མོ་གཤམ་ཡིན་པ་མ་ཟད་མ་ནིང་མཚན་
ཁ་ཅིག་ན་རེ། 
མོ་གཤམ་དང་མ་ནིང་མཚན་མེད་གཉིས་
མེད་ཀྱང་ཡིན་ཟེར་ན། འོ་ན། 
འགལ་བ་མ་ཡིན་པར་ཐལ། དེ་གཉིས་ཀྱི་གཞི་མཐུན་ཡོད་པའི་ཕྱིར། མ་
གྲུབ་ན། དེར་ཐལ། ར་ལ་ཧ་གསུམ་དེ། དེ་ཡིན་པའི་ཕྱིར། མ་གྲུབ་ན།།
དེ་གཉིས་ཀྱི་གཞི་མཐུན་ཡིན་པར་ཐལ། དེ་གཉིས་ཀ་ཡིན་
དེ་ཆོས་ཅན། 
པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། དེ་གཉིས་ཀྱི་གཞི་
། གོང་
དེ་གཉིས་ཀ་ཡིན་མིན་ལ་བལྟ་དགོས་པའི་ཕྱིར
མཐུན་ཡིན་མིན་དེ། 
དུ་འདོད་ན། དེ་གསུམ་ཆོས་ཅན། སྐྱེ་གནས་ཀྱི་བྱེད་རྩོལ་ཤིན་ཏུ་ལྷོད་ཅིང་
སྐྱེ་གནས་ཀྱི་བྱེད་རྩོལ་གྲིམས་ལྷོད་རན་པའམ་མཉམ་
ཞན་པའི་ཡི་གེ་དང་། 
པའི་ཡི་གེ་གཉིས་ཀ་ཡིན་པར་ཐལ། འདོད་པའི་ཕྱིར། འདོད་མི་རིགས་
ཏེ༑ དེ་གཉིས་འགལ་བ་ཡིན་པའི་ཕྱིར། མ་གྲུབ་ན། དེར་ཐལ། དེ་

རྟགས་འཇུག་གི་སྐོར།
གཉིས་ཀའི་ཡིན་པ་མེད་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ།
དེ་གཉིས་འགལ་བ་ཡིན་མིན་དེ། དེ་གཉིས་ཀའི་ཡིན་པ་ཡོད་མེད་ལ་བལྟ་
དགོས་པའི་ཕྱིར། རྟགས་སླ། རྩ་བར་མ་ཁྱབ་ན། དེ་ལ་ཁྱབ་པ་ཡོད་
པར་ཐལ། དེ་གཉིས་ཀྱི་གཞི་མཐུན་མེད་ན། དེ་གཉིས་ཀྱི་ཡིན་པ་མེད་
པས་ཁྱབ་པའི་ཕྱིར་རོ། ། །
ཁ་ཅིག་ན་རེ། ར་ལ་ཧ་ནི་མོ་གཤམ་སྟེ། །མ་ནིང་མཚན་མེད་ཅེས་
ཀྱང་བྱ། །ཞེས་པའི་རྩ་ཚིག་འདི་ཉིད་དག་གི་གཞན་ནི་མ་ཡིན་ནོ་ཟེར། འོ་
ན༑ ཨ་ཡིག་ཆོས་ཅན། སྡེ་ཚན་ལྔ་བོ་གང་རུང་གི་ནང་དུ་དྲིལ་མི་དགོས་
པར་ཐལ། བཀོད་མ་ཐག་པའི་རྩ་ཚིག་དེ་ཉིད་དག་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། བཀོད་མ་ཐག་པའི་རྩ་ཚིག་དེ་ཉིད་དག་པའི་
དབང་དུ་བྱས་ན། རྩ་ཚིག་དེས་ཨ་ཡིག་མོ་གཤམ་གྱི་སྡེ་ཚན་དུ་དྲིལ་བར་
མ་བསྟན་པ་གང་ཞིག དེ་ལས་གཞན་པའི་སྡེ་ཚན་དུ་དྲིལ་བའང་མ་བསྟན་
པའི་ཕྱིར། ཁོ་ན་རེ། དང་པོ་མ་གྲུབ་སྟེ། རྩ་ཚིག་དེས་ར་ལ་ཧ་གསུམ་མོ་
གཤམ་དང་མ་ནིང་མཚན་མེད་དུ་བསྟན་པའི་ཤུགས་ལ་ཨ་ཡིག་ཀྱང་དེ་
མཚུངས་སུ་བསྟན་ཟེར་ན། དེ་ལྟར་མ་བསྟན་པར་ཐལ། ཡི་གེ་གཞན་ཉེར་
དགུ་བོ་དངོས་སུ་ཞིབ་མོས་བསྟན་ནས་ཨ་ཡིག་གཅིག་པུ་ཤུགས་བསྟན་དུ་བཞག་
པ་ལ་དགོས་པ་དང་རྒྱུ་མཚན་ཅི་ཡང་མེད་པ་གང་ཞིག བསྟན་བཅོས་འདི་
ལ་ཐོས་བསམ་གྱིས་འཇུག་པའི་གང་ཟག་རྣམས་ཀྱིས་ཐད་ཀར་བརྗོད་བྱ་
རྟོགས་པའི་གེགས་སུའང་འགྱུར་བའི་ཕྱིར་རོ། ། །
ཁ་ཅིག་ན་རེ། ར་ལ་ཧ་ནི་མོ་གཤམ་སྟེ། ། ཨ་ནི་མཚན་མེད་ཅེས་
13

དངོས་གཞིའི་སློབ་དེབ་རིག་པའི་ཉིན་བྱེད།
ཀྱང་བྱ། །ཞེས་པའི་རྩ་ཚིག་འདི་མི་དག་སྟེ། དེ་ལྟར་ཨ་ཡིག་དེ་ཉིད་མོ་
གཤམ་དང་མ་ནིང་གི་གཞི་མཐུན་དུ་ཐལ་བའི་སྐྱོན་འབྱུང་བའི་ཕྱིར་ཟེར་ན
དེ་ལྟར་དུ་བཟུང་བ་ལ་ཁྱོད་ཀྱིས་བཤད་པའི་སྐྱོན་དེ་ལྟ་བུ་མི་འཇུག་པར་ཐལ
རྩ་ཚིག་དེས་ཨ་ཡིག་དེ། དེ་འདྲའི་གཞི་མཐུན་དུ་མ་བསྟན་པའི་ཕྱིར། མ་
གྲུབ་ན། དེར་ཐལ། དེ་འདྲའི་རྩ་ཚིག་དེས། ཨ་ཡིག་མོ་གཤམ་དང་མ་
ནིང་གཉིས་ཀ་ཡིན་པར་མ་བསྟན་པའི་ཕྱིར། མ་གྲུབ་ན། དེར་ཐལ། དེ་ ་
འདྲའི་རྩ་ཚིག་དེས། ཨ་ཡིག་མ་ནིང་ཡིན་པར་མ་བསྟན་པའི་ཕྱིར། མ་
གྲུབ་ན། དེར་ཐལ། དེ་འདྲའི་རྩ་ཚིག་དེས། ཨ་ཡིག་སྤྱིར་མོ་གཤམ་གྱི་
ཡི་གེ་ཡིན་ཀྱང་མོ་གཤམ་གྱི་ཡི་གེ་གཞན་དག་ལས་སྐྱེ་གནས་ཀྱི་བྱེད་རྩོལ་ཅུང་
ཟད་ལྷོད་ཅིང་ཞན་པ་ཡིན་པའི་ཆ་ནས་མཚན་མེད་ཅེས་པའི་མིང་གིས་བསྙད་
པར་བསྟན་པ་ལས། མཚན་མེད་ཀྱི་ཡི་གེ་ཡིན་པར་མ་བསྟན་པའི་ཕྱིར། དེར་
ཐལ། དེ་ལྟར་ཡིན་པ་དེ། རྩ་ཚིག་དེ་རང་དང་སྔ་མའི་རྩ་ཚིག་དག་ལ་བརྟེན་
ནས་ཀྱང་ཤིན་ཏུ་ནས་རྟོགས་སླ་བའི་ཕྱིར། །
གཞན་ཡང་། ཨ་ཡིག་མཚན་མེད་ཀྱི་ཡི་གེ་ཡིན་པར་བསྟན་པའི་དབང་
དུ་བྱས་ཀྱང་མོ་གཤམ་དང་མ་ནིང་གི་གཞི་མཐུན་དུ་འགྱུར་དགོས་མེད་པར་
ཐལ། སྐབས་འདིར་མཚན་མེད་ཡིན་ན། རྟགས་མེད་ཡིན་པས་ཁྱབ་པ་
གང་ཞིག མ་ནིང་ཡིན་ན། རྟགས་ཅན་ཡིན་པས་ཁྱབ་པའི་ཕྱིར།
ཁོ་ན་རེ། མ་གྲུབ་སྟེ། མཚན་མེད་ཡིན་ན། མཚན་མེད་མ་ནིང་
ཡིན་པས་ཁྱབ་སྟབས། མ་ནིང་དུ་འཇོག་དགོས་པའི་ཕྱིར་ཟེར་ན། འོ་ན།
སྐབས་འདིའི་མ་ནིང་ལ་འགྱུར་བ་མ་ནིང་དང་། མཚན་གཉིས་མ་ནིང་དང་།

རྟགས་འཇུག་གི་སྐོར།
མཚན་མེད་མ་ནིང་སྟེ་གསུམ་དུ་དབྱེར་ཡོད་པར་ཐལ། འདོད་པ་དེའི་ཕྱིར།
འདོད་ན། སྐབས་འདིར། དེ་གསུམ་པོ་གང་རུང་ཡིན་ན། སྐབས་འདིར་
བསྟན་གྱི་མ་ནིང་ཡིན་པས་ཁྱབ་པར་ཐལ། འདོད་པ་དེའི་ཕྱིར། འདོད་ན།
སྐབས་འདིར་བསྟན་གྱི་མ་ནིང་ཞེས་པ་དེ་དཔེའི་དབང་དུ་བྱས་ན། ཕོ་མོའི་
མཚན་མ་གཉིས་ཀ་ཡོད་པ་དང་། དོན་གྱི་དབང་དུ་བྱས་ན། སྐྱེ་གནས་ཀྱི་
བྱེད་རྩོལ་གྲིམས་ལྷོད་རན་པའམ་མཉམ་པའི་ཡི་གེ་ལ་གོ་དགོས་པ་མ་ཡིན་པར་
ཐལ། ཅིའི་ཕྱིར་ན། མཚན་མེད་ཀྱི་ཡི་གེ་ཡིན་ན། སྐབས་འདིར་བསྟན་
གྱི་མ་ནིང་མ་ཡིན་པས་ཁྱབ་པར་ཐལ། མཚན་མེད་ཀྱི་ཡི་གེ་ཡིན་ན། དཔེའི་
དབང་དུ་བྱས་ན། ཕོ་མོ་གང་གིའང་མཚན་མ་མེད་པ་དང་། དོན་གྱི་དབང་
དུ་བྱས་ན། སྐྱེ་གནས་ཀྱི་བྱེད་རྩོལ་མེད་པ་ལ་བཤད་པ་གང་ཞིག ཅིག་ཤོས་
དེ་ལས་ལྡོག་པ་ཡིན་པའི་ཕྱིར་དང་། སྤྱིར་མ་ནིང་ལ་གསུམ་དུ་དབྱེ་བ་རྗེས་
འཇུག་གི་སྐབས་ཡིན་གྱི་འདིར་མ་ཡིན་པའི་ཕྱིར་དང་། སྐབས་གཅིག་ལ་
གཞི་གང་ཡང་རུང་བར་ཆོས་གང་ཡང་རུང་བ་སྦྱར་བ་དེ་སྐབས་གཞན་ཀུན་
ལ་སྦྱར་དགོས་ན་ཧ་ཅང་ཐལ་བར་འགྱུར་བའི་ཕྱིར་རོ། ། །
ཁ་ཅིག་ན་རེ། དག་ཡིག་ཟ་མ་ཏོག་ལས། ཕྱོགས་སུ་ལྷུང་བ་ཉི་ཤུ་
དགུ། །སུམ་ཅུ་པ་ལ་ཕྱོགས་ལྷུང་མེད། །ཅེས་པའི་དོན་འགྲེལ་སྐབས། ཕྱོགས་
ལྷུང་མེད་ཅེས་པ་ནི་རྟགས་མེད་པའི་དོན་ནོ། །གཞན་ཉེར་དགུ་ཕྱོགས་ལྷུང་
ཅན་ཡིན་པའི་དོན་ནི། མིང་གཞི་དང་སྔོན་འཇུག་དང་རྗེས་འཇུག་གི་རྟགས་
ཀྱི་སྐབས་འགྱུར་འགྲོ་བ་སྟེ། མིང་གཞིའི་སྐབས་ག་ད་གཉིས་མོ་ཡིག་དང་།
སྔོན་འཇུག་གི་སྐབས་སུ་ནི་མ་ནིང་དང་། རྗེས་འཇུག་གི་སྐབས་སུ་ཕོ་ཡིག་
15

དངོས་གཞིའི་སློབ་དེབ་རིག་པའི་ཉིན་བྱེད།
ཏུ་འགྱུར་བ་ལྟ་བུའི་སྒོ་ནས་ཤེས་དགོས་པའི་དོན་ཡིན་ནོ་ཞེས་ཟེར། འོ་ན།
ཁྱོད་ལྟར་ན། ཕྱོགས་སུ་ལྷུང་བའི་ཡི་གེ་ཉེར་དགུ་མེད་པར་ཐལ། ཁྱོད་
ཀྱིས་བཤད་པའི་ཕྱོགས་སུ་ལྷུང་བའི་དོན་དེ་འཐད་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། ཁྱོད་ཀྱིས་བཤད་པ་ལྟར་ན། མིང་གཞི་དང་།
སྔོན་འཇུག་དང་། རྗེས་འཇུག་གི་རྟགས་ཀྱི་དབྱེ་བ་སོ་སོའི་སྐབས་སུ་ཡི་གེ་
གང་ཡང་རུང་བ་ཞིག་ཕོ་མོ་སོགས་སུ་འགྱུར་ནས་འགྲོ་བ་དེ། ཕྱོགས་སུ་ལྷུང་
བའི་དོན་དུ་འཐད་པ་གང་ཞིག ཨ་ཡིག་མ་བརྩིས་པའི་གསལ་བྱེད་ཀྱི་ཡི་གེ་
ལྷག་མ་ཉེར་དགུ་བོ་གང་རུང་ཡིན་ན། ཁྱོད་ཀྱིས་བཤད་པའི་ཕྱོགས་སུ་ལྷུང་
བའི་དོན་དེ་ཚང་བས་མ་ཁྱབ་པའི་ཕྱིར། དང་པོ་མ་གྲུབ་ན་སོང་། ཕྱི་མ་
མ་གྲུབ་ན། དེར་ཐལ། སུམ་ཅུ་པའི་རྩ་བར། མི་འཇུག་པ་ནི་ཉི་ཤུའོ། །ཞེས་
པའི་སྐབས་ནས་བསྟན་པའི་མི་འཇུག་པའི་ཡི་གེ་ཉི་ཤུ་བོ་རེ་རེ་ནས་ཆོས་ཅན།
ཁྱོད་ལ་ཁྱོད་ཀྱིས་བཤད་པའི་ཕྱོགས་སུ་ལྷུང་བའི་དོན་དེ་ཚང་བར་ཐལ། འདོད་
པའི་ཕྱིར། འདོད་ན། མི་འཇུག་པའི་ཡི་གེ་ཉི་ཤུ་བོ་རེ་རེ་ནས་ཆོས་ཅན།
མིང་གཞི་དང་སྔོན་རྗེས་ཀྱི་རྟགས་ཀྱི་དབྱེ་བའི་སྐབས་སོ་སོར་ཕོ་མོ་སོགས་
སུ་འགྱུར་རྒྱུ་ཡོད་པར་ཐལ། འདོད་པའི་ཕྱིར། འདོད་མི་རིགས་ཏེ། མིང་
གཞིའི་རྟགས་ཀྱི་དབྱེ་བའི་སྐབས་འབའ་ཞིག་ལས། སྔོན་རྗེས་ཀྱི་རྟོགས་ཀྱི་
དབྱེ་བའི་སྐབས་སུ་ཁྱོད་ལ་རྟགས་ཀྱི་དབྱེ་བ་ཕྱེ་བ་མེད་པའི་ཕྱིར། མ་གྲུབ་
ན༑ དེར་ཐལ། ཁྱོད་སྔོན་རྗེས་ཀྱི་ཡི་གེ་གང་ཡང་མ་ཡིན་པའི་མི་འཇུག་
པའི་ཡི་གེ་ཡིན་པའི་ཕྱིར། མ་ཁྱབ་ཟེར་ན། དབྱངས་ཡིག་རྣམས་ཀྱང་སྔོན་
རྗེས་ཀྱི་རྟགས་ཀྱི་དབྱེ་བའི་སྐབས་སུ་ཕོ་མོ་སོགས་སུ་འགྱུར་དགོས་པར་ཐལ་
16

རྟགས་འཇུག་གི་སྐོར།
ཞིང་། མ་གྲུབ་ཟེར་ན། ཁྱོད་མི་འཇུག་པའི་ཡི་གེ་ཡིན་པ་ཉམས་སོ། །
གཉིས་པ། སྔོན་འཇུག་གི་རྟགས་ཀྱི་དབྱེ་བ་དང་འཇུག་ཚུལ་བཅས་བཤད་
པ་ལ་གཉིས།
༡༽ སྔོན་འཇུག་གི་རྟགས་ཀྱི་དབྱེ་བ།
རྩ་བར། མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་
བྱ༑ ༑འཇུག་པ་བཅུ་ཡི་ནང་ནས་ནི། །སྔོན་འཇུག་ཡི་གེ་ལྔ་དབྱུང་བྱ། །
སྔོན་འཇུག་ཡི་གེ་ལྔ་པོ་ལ། ། ཕོ་དང་མ་ནིང་མོ་དང་ནི། །ཤིན་ཏུ་མོ་དང་
བཞི་རུ་དབྱེ། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྒྲ་ཡངས་འཇུག་གི་དབང་དུ་བྱས་པ་སྟེ། མོ་ཙམ་དང་ཤིན་ཏུ་མོ་དང་
མོ་གཤམ་བཅས་གསུམ་ཀ་གཅིག་ཏུ་དྲིལ་བའི་མོ་ཡི་ཡི་གེ་ཉི་ཤུ་བོ་ཆོས་ཅན།
ཁྱོད་ཀྱི་ནང་ནས་འཇུག་པའི་ཡི་གེ་སྟེ་མིང་གཞིའི་རྗེས་སུ་འཇུག་པར་བྱེད་པའི་
ཡི་གེ་བཅུ་དབྱུང་བ་ཡིན་ཏེ། ག་ང་ད་ན་བ་མ་འ་ར་ལ་ས་རྣམས་རེ་རེ་ནས་
དབྱུང་བ་ཡིན་པའི་ཕྱིར། དེ་ལྟའི་འཇུག་པའི་ཡི་གེ་བཅུ་པོ་ཆོས་ཅན། ཁྱོད་
ལས་མིང་གཞིའི་སྔོན་དུ་འཇུག་པའི་སྔོན་འཇུག་གི་ཡི་གེ་ལྔ་དབྱུང་བ་ཡིན་ཏེ།
ག་ད་བ་མ་འ་རྣམས་རེ་རེ་ནས་དབྱུང་བ་ཡིན་པའི་ཕྱིར། །
ག་ད་བ་མ་འ་སོགས་སྔོན་འཇུག་གི་ཡི་གེ་ལྔ་པོ་ཆོས་ཅན། ཁྱོད་རྣམས་
རེ་རེ་ནས་མིང་གཞི་དང་སྦྱར་ནས་ཀློག་པའི་ཚེ་ཚེག་བར་དེའི་བྱེད་རྩོལ་གྲིམས་
ལྷོད་དམ་སྒྲ་གདངས་ཤུགས་ཆེ་ཆུང་གི་སྒོ་ནས་དབྱེ་ན་བཞི་ཡོད་དེ། ཕོ་དང།
17

དངོས་གཞིའི་སློབ་དེབ་རིག་པའི་ཉིན་བྱེད།
མ་ནིང། མོ། ཤིན་ཏུ་མོ་རྣམས་སུ་ཡོད་པའི་ཕྱིར། ག་ད་བ་མ་འ་རྣམས་
རེ་རེ་ནས་ཆོས་ཅན། ཕོ་མོ་སོགས་སུ་དབྱེ་ཚུལ་ཡོད་དེ། བ་ཕོ་དང་། ག་
ད་གཉིས་མ་ནིང་། འ་མོ། མ་ཤིན་ཏུ་མོ་རུ་དབྱེ་བའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། མོ་ཡི་གེའི་ནང་ནས་ནི། །ཞེས་པའི་མོ་ཡི་ཡི་གེ་ཡིན་
ན༑ མོ་ཙམ་གྱི་ཡི་གེ་ཡིན་པས་ཁྱབ་ཟེར་ན། ང་ཡིག་ཆོས་ཅན། དེར་
ཐལ། དེའི་ཕྱིར། ཁྱབ་པ་ཁས། མ་གྲུབ་ན། དེ་ཆོས་ཅན། དེར་ཐལ།
ང་དེ། མོ་ཡི་ཡི་གེའི་ནང་ནས་ནི། །འཇུག་པའི་ཡི་གེ་བཅུ་དབྱུང་བྱ། །ཞེས་
པའི་རྩ་ཚིག་གིས་དབྱུང་བྱར་གྱུར་པའི་རྗེས་འཇུག་གི་ཡི་གེ་བཅུ་བོ་གང་རུང་
ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། རྩ་བ་ནས་རྗེས་
འཇུག་བཅུ་པོ་དེ་མོ་ཡི་ཡི་གེའི་ནང་ནས་དབྱུང་བར་གསུངས་པའི་ཕྱིར། རྩ་
བར་འདོད་ན། དེ་ཆོས་ཅན། མོ་ཙམ་གྱི་ཡི་གེ་མ་ཡིན་པར་ཐལ། ཤིན་ཏུ་
མོའི་ཡི་གེ་ཡིན་པའི་ཕྱིར། མ་གྲུབ་ན། དེར་ཐལ། དཀའ་གནད་གསལ་
མེ་ལས། ང་ཉ་ན་མ་ཤིན་ཏུ་མོ། །ཞེས་གསུངས་པའི་ཕྱིར་རོ། །
ཁ་ཅིག་ན་རེ། སྔོན་རྗེས་གཉིས་ལ་མུ་གསུམ་མུ་བཞི་འགལ་བ་དོན་
གཅིག་གང་རུང་གི་ཁྱད་པར་མེད་ཟེར་ན། ཤེས་བྱ་ཆོས་ཅན། དེ་ལྟར་
མེད་པ་དེ་མི་འཐད་པར་ཐལ། དེ་གཉིས་ལ་མུ་གསུམ་གྱི་ཁྱད་པར་ཡོད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྔོན་འཇུག་ཡིན་ན།
རྗེས་འཇུག་ཡིན་པས་ཁྱབ་ལ། རྗེས་འཇུག་ཡིན་ན། སྔོན་འཇུག་ཡིན་
པས་མ་ཁྱབ་པ་གང་ཞིག གཉིས་ཀ་ཡིན་པའི་མུ་དང་། གཉིས་ཀ་མ་ཡིན་
18

རྟགས་འཇུག་གི་སྐོར།
པའི་མུ་ཡང་ཡོད་པའི་ཕྱིར། དཔེར་ན། ག་ལྟ་བུ་གཉིས་ཀ་ཡིན་པའི་མུ་དང་།
ཁ་ལྟ་བུ་གཉིས་ཀ་མ་ཡིན་པའི་མུ་ལ་འཇོག་རུང་བ་གང་ཞིག སྔོན་འཇུག་
ཡིན་ན། རྗེས་འཇུག་ཡིན་པས་མ་ཁྱབ་པའི་མུ་མེད་ལ། རྗེས་འཇུག་ཡིན་
ན༑ སྔོན་འཇུག་ཡིན་པས་མ་ཁྱབ་པའི་མུ་ང་ལྟ་བུ་འཇོག་རུང་བའི་ཕྱིར་རོ།
རྟགས་རྣམས་སླ། །
ཁ་ཅིག་ན་རེ། རྟགས་དེ་ལྟར་དབྱེ་བའི་རྒྱུ་མཚན་ནི། སྔོན་འཇུག་
གི་ཡི་གེ་རྣམས་རང་རང་ཀློག་པའི་ཚེ་རང་རང་གི་སྐྱེ་གནས་ཀྱི་བྱེད་རྩོལ་གྲིམས་
ལྷོད་ཀྱི་དབང་གིས་ཡིན་ཟེར་ན། སྔོན་འཇུག་གི་བ་ཕོ་ཡིག་དང་། ག་ད་གཉིས་
མ་ནིང་དུ་བཞག་པ་དེ་མི་འཐད་པར་ཐལ། གོང་གི་རྟགས་དེ་ལྟར་དབྱེ་བའི་
རྒྱུ་མཚན་དེ་འཐད་པའི་ཕྱིར། མ་ཁྱབ་ཟེར་ན། དེ་ལ་ཁྱབ་པ་ཡོད་པར་
ཐལ། ཡི་གེ་རང་རང་ཀློག་པའི་ཚེ་རང་རང་གི་སྐྱེ་གནས་ཀྱི་བྱེད་རྩོལ་གྲིམས་
ལྷོད་དབང་གིས་བཞག་ན་དེ་གསུམ་རྟགས་གཅིག་ཏུ་འདུ་བའི་ཕྱིར། མ་གྲུབ་
ན༑ དེར་ཐལ། མིང་གཞི་སྤྱིའི་རྟགས་ཀྱི་དབྱེ་བའི་སྐབས་སུ་དེ་ལྟར་འདུ་
བ་གང་ཞིག སྔོན་འཇུག་ཡིན་པའི་རྒྱུ་མཚན་གྱིས་ཡི་གེ་རང་རང་རྐྱང་པར་
ཀློག་པའི་སྐབས་ཀྱི་སྐྱེ་གནས་ཀྱི་བྱེད་རྩོལ་གྲིམས་ལྷོད་ལ་འགྱུར་བ་འགྲོ་དགོས་
དོན་མེད་པའི་ཕྱིར། མ་གྲུབ་ན། དེར་ཐལ། དེ་ལྟར་ན། མིང་གཞི་སྤྱིའི་
རྟགས་ཀྱི་དབྱེ་བ་ཕྱེ་བ་དེ་ཡིད་གཏད་མེད་པའི་རྣམ་གཞག་ཏུ་ཐལ་བའི་ཕྱིར་
རོ༑ རྟགས་རྣམས་རེ་རེ་ནས་སླའོ། །
༢༽ སྔོན་འཇུག་གི་རྟགས་ཀྱི་འཇུག་ཚུལ་རྒྱས་པར་བཤད་པ་ལ་བཞི།
(༡） གང་གིས་འཇུག་པ་དང་གང་ལ་འཇུག་པ་གཉིས་ལྷན་ཅིག་ཏུ་བཤད་པ།

དངོས་གཞིའི་སློབ་དེབ་རིག་པའི་ཉིན་བྱེད།
རྩ་བར། དེ་དག་རེ་རེའང་བཞི་བཤད་དེ། །གང་གིས་འཇུག་བྱེད་གང་ལ་
འཇུག །ཇི་ལྟར་འཇུག་བྱེད་ཅིའི་ཕྱིར་འཇུག །གང་ལ་འཇུག་པར་བྱེད་
ཅེ་ན། །ཕོ་ནི་ཕོ་དང་མོ་ལ་འཇུག །མོ་ནི་མོ་དང་མ་ནིང་ལ། །མ་ནིང་ཡང་
ནི་ཕོ་མོ་ལའོ། །ཤིན་ཏུ་མོ་ནི་མ་ནིང་དང་། །མོ་དང་ཤིན་ཏུ་མོ་ཉིད་ལའོ། །
ཞེས་པའི་སྐབས་སུ་སྦྱོར་བ་འགོད་པ་དང་། མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྔོན་འཇུག་གི་ཕོ་བ་ཡིག་དང་། མ་ནིང་ག་ད་གཉིས་དང་། མོ་འ་
ཡིག་དང་། ཤིན་ཏུ་མོ་མ་ཡིག་སྟེ་སྔོན་འཇུག་གི་ཕོ་མོ་སོགས་རེ་རེ་ནས་ཆོས་
ཅན། ཁྱོད་རྣམས་འཇུག་ཚུལ་དེ་རྣམ་པའམ་བྱེད་པ་བཞི་བཞིའི་སྒོ་ནས་རྟོགས་
པར་བྱེད་དགོས་ཏེ། འཇུག་ཡུལ་མིང་གཞིའི་ཡི་གེ་གང་དང་གང་ལ་འཇུག་
པར་བྱེད་པ་དང་། འཇུག་པ་པོ་སྔོན་འཇུག་གང་དང་གང་གིས་འཇུག་པར་
བྱེད་པ་དང་། སྒྲའི་ཚུལ་ཇི་ལྟ་བུས་འཇུག་པར་བྱེད་པ་དང་། དགོས་པ་
ཅིའི་ཕྱིར་དུ་འཇུག་པར་བྱེད་པ་རྣམས་ཀྱི་སྒོ་ནས་རྟོགས་པར་བྱེད་དགོས་པའི་
ཕྱིར། །
གང་གིས་འཇུག་པར་བྱེད་པ་པོ་སྔོན་འཇུག་གི་ཕོ་ཡིག་བ་ཆོས་ཅན། ཁྱོད་
གང་ལ་འཇུག་པར་བྱ་བའི་ཡུལ་མིང་གཞིའི་ཡི་གེ་ལས་ཕོ་དང་མོ་ལ་འཇུག་
སྟེ༑ མིང་གཞིའི་ཕོ་ཡིག་ཀ་ཅ་ཏ་ཙ་རྣམས་ལ་འཇུག་པ་གང་ཞིག མོ་དང་།
ཤིན་ཏུ་མོ། མོ་གཤམ་གསུམ་གར་མོ་ཡིག་ཅེས་སྡེ་ཚན་གཅིག་ཏུ་བྱས་པའི་
མོ་ཡིག་ག་ང་ཇ་ཉ་ད་ན་ཛ་ཞ་ཟ་ར་ཤ་ས་རྣམས་ལའང་འཇུག་པའི་ཕྱིར། དེ་
ཆོས་ཅན། མིང་གཞི་ཀ་ག་གཉིས་ལ་བརྩེགས་འདོགས་རྐྱང་གསུམ་གྱི་སྒོ་
20

རྟགས་འཇུག་གི་སྐོར།
ནས་འཇུག་སྟེ། བསྐལ། བཀྲ། བཀོལ། བརྒལ། བགྲོ། བགམ་ལྟ་བུའི་
སྒོ་ནས་འཇུག་པའི་ཕྱིར། དེ་ཆོས་ཅན། མིང་གཞི་ཏ་ཙ་ད་གསུམ་ལ་རྐྱང་
བརྩེགས་གཉིས་ཀྱི་སྒོ་ནས་འཇུག་སྟེ། བཏུལ། བསྟར། བཙལ། བརྩོན།
བདུན། བརྡར་ལྟ་བའི་སྒོ་ནས་འཇུག་པའི་ཕྱིར། དེ་ཆོས་ཅན། མིང་གཞི་
ང་ཇ་ཉ་ན་ཛ་རྣམས་ལ་བརྩེགས་མ་ཁོ་ནའི་སྒོ་ནས་འཇུག་སྟེ། བསྔས། བརྗེ།
བརྙེས། བརྣག བརྫང་ལྟ་བུའི་སྒོ་ནས་འཇུག་པའི་ཕྱིར། ཡང་དེ་ཆོས་
ཅན། མིང་གཞི་ཅ་ཞ་ཤ་གསུམ་ལ་རྐྱང་པ་ཁོ་ནའི་སྒོ་ནས་འཇུག་སྟེ།
བཅོམ། བཞད། བཤེར་ལྟ་བུའི་སྒོ་ནས་འཇུག་པའི་ཕྱིར། དེ་ཆོས་
ཅན། མིང་གཞི་ཟ་ས་གཉིས་ལ་རྐྱང་འདོགས་གཉིས་ཀྱི་སྒོ་ནས་འཇུག་
སྟེ༑ བཟོད། བཟླ། བསལ། བསླབ་ལྟ་བུའི་སྒོ་ནས་འཇུག་པའི་ཕྱིར།
དེ་ཆོས་ཅན། མིང་གཞི་ར་ལ་འདོགས་ཅན་ཁོ་ནའི་སྒོ་ནས་འཇུག་སྟེ།
བརླིང་ལྟ་བུའི་སྒོ་ནས་འཇུག་པའི་ཕྱིར། །
སྔོན་འཇུག་གི་མོ་ཡིག་འ་ཆོས་ཅན། མིང་གཞིའི་ཡི་གེ་ལས་མོ་དང་
མ་ནིང་ལ་འཇུག་སྟེ། མིང་གཞིའི་མོ་ཡིག་ག་ཇ་ད་བ་ཛ་རྣམས་ལ་འཇུག་
པ་གང་ཞིག མ་ནིང་ཁ་ཆ་ཐ་ཕ་ཚ་རྣམས་ལའང་འཇུག་པའི་ཕྱིར། དེ་
ཆོས་ཅན། མིང་གཞིའི་ཡི་གེ་དེ་རྣམས་ལ་རྐྱང་འཕུལ་གྱི་སྒོ་ནས་འཇུག་
སྟེ༑ འགུལ། འཇམ། འདེགས། འབར། འཛོམས། འཁུམས།
འཆད། འཐད། འཕུར། འཚམས་ལྟ་བུའི་སྒོ་ནས་འཇུག་པའི་ཕྱིར།
དེ་ཆོས་ཅན། དེ་རྣམས་ལས་ག་བ་ཁ་ཕ་ད་རྣམས་ལ་འདོགས་འཕུལ་གྱི་
སྒོ་ནས་འཇུག་སྟེ། འགྲེལ། འབྱེད། འཁྲོལ། འཕྲིན། འདྲེན་ལྟ་བུའི་
21

དངོས་གཞིའི་སློབ་དེབ་རིག་པའི་ཉིན་བྱེད།
སྒོ་ནས་འཇུག་པའི་ཕྱིར། །
སྔོན་འཇུག་གི་མ་ནིང་ག་ཆོས་ཅན། མིང་གཞིའི་ཕོ་དང་མོར་འཇུག་
སྟེ༑ ཕོ་ཡིག་ཅ་ཏ་ཙ་རྣམས་ལ་རྐྱང་འཕུལ་ཁོ་ནས་འཇུག་པ་གང་ཞིག མོ་
ཡིག་ཉ་ད་ན་ཞ་ཟ་ཡ་ཤ་ས་རྣམས་ལའང་རྐྱང་འཕུལ་ཁོ་ནས་འཇུག་པའི་ཕྱིར།
དཔེར་ན། གཅོད། གཏན། གཙང་། གཉན། གདུལ། གནས། གཞོམས།
གཟབ། གཡག གཤེ། གསུངས་རྣམས་བཞིན་ནོ། །
སྔོན་འཇུག་གི་མ་ནིང་ད་ཡིག་ཆོས་ཅན། མིང་གཞིའི་ཕོ་དང་མོ་ལ་
འཇུག་སྟེ། ཕོ་ཡིག་ཀ་པ་གཉིས་དང་། མོ་ཡིག་ག་བ་མ་གསུམ་ལ་རྐྱང་འདོགས་
གཉིས་ཀས་འཇུག་པ་གང་ཞིག མོ་ཡིག་ང་ལ་རྐྱང་འཕུལ་ཁོ་ནས་འཇུག་པའི་
ཕྱིར་ཏེ། དཀོན། དཀྲིགས། དཔལ། དཔྲལ། དགེ། དགྲམ། དབེན།
དབྱངས། དམན། དམྱལ། དངང་རྣམས་ལྟར་འཇུག་པའི་ཕྱིར།
སྔོན་འཇུག་གི་ཤིན་ཏུ་མོ་མ་ཡིག་ཆོས་ཅན། མིང་གཞིའི་མ་ནིང་དང་།
མོ་དང་། ཤིན་ཏུ་མོ་རྣམས་ལ་འཇུག་སྟེ། མིང་གཞིའི་མ་ནིང་ཆ་ཐ་ཚ་རྣམས་
དང་། མོ་ཡིག་ག་ཇ་ད་ཛ་རྣམས་དང་། ཤིན་ཏུ་མོ་ང་ཉ་ན་རྣམས་ལ་རྐྱང་
འཕུལ་ཁོ་ནས་འཇུག་པ་གང་ཞིག མ་ནིང་ཁ་དང་མོ་ཡིག་ག་གཉིས་ལ་རྐྱང་
འདོགས་གཉིས་ཀས་འཇུག་པའི་ཕྱིར་ཏེ། མཆོང་། མཐུན། མཚོ། མཇལ།
མདངས། མཛེས། མངའ། མཉམ། མནོ། མཁས། མཁྱེན། མགོན།
མགྲོན་རྣམས་ལྟར་འཇུག་པའི་ཕྱིར།
གཉིས་པ་མཐའ་དཔྱད་པ་ནི།
ཁ་ཅིག་ན་རེ། དེ་དག་རེ་རེའང་བཞི་བཤད་དེ། །ཞེས་པ་མི་འཐད་
22

རྟགས་འཇུག་གི་སྐོར།
དེ༑ དེ་དག་ལ་བཞི་མེད་པའི་ཕྱིར་ཏེ། གང་ལ་འཇུག་པ་དང་གང་གིས་
འཇུག་པ་གཉིས་དཀྱུས་གཅིག་ཏུ་བསྟན་པ་ལས་སོ་སོར་མ་བསྟན་པའི་ཕྱིར་
ཟེར་ན། གང་ལ་འཇུག་པ་དང་གང་གིས་འཇུག་པ་གཉིས་ཆོས་ཅན། ཁྱོད་
གཉིས་སོ་སོར་མ་བསྟན་པར་དཀྱུས་གཅིག་ཏུ་བསྟན་ཀྱང་ཁྱོད་གཉིས་རེ་རེ་
ནས་བགྲང་མི་རུང་བའི་སྐྱོན་མེད་པར་ཐལ། གང་ལ་འཇུག་པའི་ཡུལ་དང་
གང་གིས་འཇུག་པ་པོ་གཉིས་སོ་སོ་ནས་ཡོད་པའི་ཕྱིར། མ་གྲུབ་ན། དེར་
ཐལ། གང་གིས་འཇུག་པ་པོ་སྔོན་འཇུག་གི་ཡི་གེ་དང་། གང་ལ་འཇུག་
པའི་ཡུལ་མིང་གཞིའི་ཡི་གེ་གཉིས་སོ་སོ་ནས་ཡོད་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། དེ་གཉིས་སོ་སོ་ནས་ཡོད་བཞིན་དུ་དེ་གཉིས་
སོ་སོར་བགྲང་མི་རུང་བར་སྨྲས་པ་ལ་དགོས་པ་དང་རྒྱུ་མཚན་ཅི་ཡང་གསུང་
རྒྱུ་མ་རྙེད་པ་གང་ཞིག དེ་གཉིས་སོ་སོར་བགྲངས་པ་དེ། གཞུང་དོན་བདེ་
བླག་ཏུ་རྟོགས་པའི་མཐུན་རྐྱེན་ཏུ་འགྱུར་བའི་ཕྱིར་རོ། །
ཁ་ཅིག་ན་རེ། ཕོ་ནི་ཕོ་དང་མོ་ལ་འཇུག །ཅེས་པའི་སྐབས་སུ་རྐྱང་
འཕུལ་ཁོ་ནས་འཇུག་ཚུལ་བསྟན་ཟེར། འོ་ན། སྔོན་འཇུག་གི་ཕོ་ཡིག་བ་
ཆོས་ཅན། ཁྱོད་ང་ཇ་ཉ་ད་ཛ་རྣམས་ལ་འཇུག་ཚུལ་སྐབས་འདིར་མ་བསྟན་
པར་ཐལ། ཁྱོད་དེ་རྣམས་ལ་རྐྱང་འཕུལ་གྱིས་མི་འཇུག་པའི་ཕྱིར། མ་
གྲུབ་ན། དེར་ཐལ། ཁྱོད་དེ་རྣམས་ལ་བརྩེགས་འཕུལ་ཁོ་ནས་འཇུག་པའི་
ཕྱིར། རྟགས་སླ། རྩ་བར་འདོད་ན། དེ་ཆོས་ཅན། དེར་ཐལ། ཁྱོད་དེ་
རྣམས་ལ་འཇུག་པའི་ཕྱིར། མ་གྲུབ་ན། དེར་ཐལ། ཁྱོད་དེ་རྣམས་ལ་
བརྩེགས་འཕུལ་གྱིས་འཇུག་པའི་ཕྱིར་ཏེ། དཔེར་ན། བསྙེགས། བརྗེད།

དངོས་གཞིའི་སློབ་དེབ་རིག་པའི་ཉིན་བྱེད།
བསྔགས། བསྡུར་ལྟ་བུའི་སྒོ་ནས་འཇུག་པའི་ཕྱིར། རྩ་བར་མ་ཁྱབ་ན།
དེ་ལ་ཁྱབ་པ་ཡོད་པར་ཐལ། ཁྱོད་དེ་ལ་འཇུག་ན། སྐབས་འདིར་བསྟན་
དགོས་པའི་ཕྱིར། མ་གྲུབ་ན། དེར་ཐལ། གཞུང་དེས་བསྟན་བྱ་རྫོགས་
པར་བསྟན་དགོས་པའི་ཕྱིར། མ་གྲུབ་ན། དེར་ཐལ། དེ་གཞུང་རྣམ་
དག་ཡིན་པའི་ཕྱིར་ཏེ། གངས་ཅན་པའི་བརྡ་སྤྲོད་པའི་ཕྱི་མོའི་གཞུང་ཡིན་
པའི་ཕྱིར་རོ། །
ཁ་ཅིག་ན་རེ། ཡ་ར་ལ་གསུམ་གྱི་འདོགས་དང་འབྲེལ་བའི་ཀ་ལ་སོགས་
པ་མིང་གཞིའི་ཡི་གེ་གཉིས་འབྲེལ་ཅན་རྣམས་འཕུལ་བྱེད་སྔོན་འཇུག་གང་
གིས་འཕུལ་ཀྱང་རྐྱང་འཕུལ་ཡིན་ཟེར་ན། བསྲན་ལྟ་བུ་ཆོས་ཅན། དེར་
ཐལ། དེའི་ཕྱིར། འདོད་ན། དེ་ཆོས་ཅན། སྔོན་འཇུག་གི་འཇུག་ཡུལ་དུ་
རྗེས་འཇུག་མི་བརྩི་བའི་མིང་གཞིའི་ཡི་གེ་རེ་རེ་བ་ཅན་ཡིན་པར་ཐལ། འདོད་
པ་དེའི་ཕྱིར། ཅིའི་ཕྱིར་ན། དེ་ཆོས་ཅན། དེར་ཐལ། དེ་རྐྱང་འཕུལ་
ཅན་གྱི་ཡི་གེ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། དེ་
རྐྱང་འཕུལ་ཅན་གྱི་ཡི་གེའི་ཚད་ཡིན་པའི་ཕྱིར། ། །
གཞན་ཡང་། དེ་ཆོས་ཅན། རྐྱང་འཕུལ་ཅན་གྱི་ཡི་གེ་མ་ཡིན་པར་
ཐལ། འདོགས་འཕུལ་ཅན་གྱི་ཡི་གེ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། རང་གང་ལ་ཞུགས་པའི་མིང་གཞི་དེ་འདོགས་ཅན་གྱི་
ཡི་གེ་ཡིན་པའི་ཕྱིར། མ་ཁྱབ་ན། ཁྱོད་ལྟར་ན། བརྩེགས་འཕུལ་གྱི་ཡི་
གེའང་མེད་པར་ཐལ་ལོ། །
ཁ་ཅིག་ན་རེ། འཕུལ་ཡིག་ཅན་གྱི་བརྩེགས་འདོགས་ཀྱི་ཡི་གེ་རྣམས་
24

རྟགས་འཇུག་གི་སྐོར།
ཀྱི་བརྩེག་བྱའི་ཡི་གེ་དང་འདོགས་བྱའི་ཡི་གེ་ཡིན་ན། འཕུལ་ཡིག་དེ་དང་
དེའི་འཇུག་ཡུལ་ཡིན་པས་ཁྱབ་ཟེར་ན། འགྱེད་ཅེས་པའི་འདོགས་བྱའི་ཡི་
གེ་ཆོས་ཅན། དེར་ཐལ། དེའི་ཕྱིར། འདོད་ན། ཡ་ཆོས་ཅན། འའི་
འཇུག་ཡུལ་ཡིན་པར་ཐལ། ཡ་དེ་གོང་གི་འགྱེད་ཅེས་པའི་འདོགས་བྱའི་
ཡི་གེ་དང་། འ་དེ་དེའི་འཕུལ་ཡིག་ཡིན་པའི་ཕྱིར། མ་ཁྱབ་ན། དེ་ལ་ཁྱབ་
པ་ཡོད་པར་ཐལ། འ་ཡིག་གིས་འཕུལ་བའི་འགྱེད་ཅེས་པའི་འདོགས་བྱའི་
ཡི་གེ་གང་ཡིན་པ་དེ། དེའི་སྔོན་འཇུག་འ་ཡིག་གི་འཇུག་ཡུལ་ཡིན་དགོས་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། འ་དེ་ཡ་གང་ལ་བཏགས་
པའི་འགྱེད་ཅེས་པའི་འཕུལ་ཡིག་ཡིན་པའི་ཕྱིར། གོང་དུ་འདོད་ན། འ་
ཆོས་ཅན། ཡའི་འཕུལ་ཡིག་ཏུ་འཇུག་པར་ཐལ། འདོད་པ་དེའི་ཕྱིར། འདོད་
མི་རིགས་ཏེ། འ་སྔོན་འཇུག་གི་མོ་ཡིག་ཡིན་པ་གང་ཞིག ཡ་འ་དང་སྡེ་བ་
གཅིག་པའི་མིང་གཞིའི་མོ་ཡིག་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་
ཡོད་པར་ཐལ། རྟགས་འཇུག་རྩ་བ་ལས། རང་གི་སྡེ་དང་འཕྲད་པ་ན། །ཕོ་
ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་བཞིན་ནོ། །ཞེས་གསུངས་
པའི་ཕྱིར། རྟགས་རྣམས་སླའོ། །
ཞར་བྱུང་མི་འཇུག་པ་བསྟན་པ།
རྩ་བར། མི་འཇུག་པ་ནི་འདི་ལྟ་སྟེ། །ཕོ་ནི་མ་ནིང་ལ་མི་འཇུག །མོ་
ཡང་ཕོ་ལ་འཇུག་པ་མིན། ། མ་ནིང་རང་ལ་རང་མི་འཇུག །རང་གི་སྡེ་
དང་འཕྲད་པ་ན། ། ཕོ་ཡང་མོ་ལ་འཇུག་མི་འགྱུར། །མ་ནིང་མོ་ཡང་དེ་
བཞིན་ནོ། །
25

དངོས་གཞིའི་སློབ་དེབ་རིག་པའི་ཉིན་བྱེད། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྔོན་འཇུག་གི་ཕོ་ཡིག་བ་ཆོས་ཅན། རང་གང་ལ་འཇུག་པའི་ཡུལ་
མིང་གཞིའི་ཡི་གེ་རྣམས་ལས་མ་ནིང་གི་ཡི་གེ་སྟེ་ཁ་ཆ་ཐ་ཕ་ཚ་རྣམས་ལ་མི་
འཇུག་སྟེ། དེ་རྣམས་ལ་བརྩེགས་འདོགས་རྐྱང་གསུམ་གང་གི་སྒོ་ནས་ཀྱང་
མི་འཇུག་པའི་ཕྱིར། སྔོན་འཇུག་གི་མོ་ཡིག་འ་དང་ཤིན་ཏུ་མོ་མ་ཡིག་གཉིས་
ཆོས་ཅན། རང་གང་ལ་འཇུག་པའི་ཡུལ་མིང་གཞིའི་ཡི་གེ་རྣམས་ལས་ཕོ་
ཡིག་སྟེ་ཀ་ཅ་ཏ་པ་ཙ་རྣམས་ལ་མི་འཇུག་སྟེ། དེ་རྣམས་ལ་བརྩེགས་འདོགས་
རྐྱང་གསུམ་གང་གི་སྒོ་ནས་ཀྱང་མི་འཇུག་པའི་ཕྱིར། སྔོན་འཇུག་གི་མ་ནིང་
ག་ད་གཉིས་ཆོས་ཅན། རང་གང་ལ་འཇུག་པའི་ཡུལ་མིང་གཞིའི་ཡི་གེ་རྣམས་
ལས་མ་ནིང་གི་ཡི་གེ་སྟེ་ཁ་ཆ་ཐ་ཕ་ཚ་རྣམས་ལ་མི་འཇུག་སྟེ། དེ་རྣམས་ལ་
བརྩེགས་འདོགས་རྐྱང་གསུམ་གང་གི་སྒོ་ནས་ཀྱང་མི་འཇུག་པའི་ཕྱིར། སྔར་
མིང་གཞིའི་ཕོ་དང་མོ་ལ་འཇུག་པར་བཤད་པའི་སྔོན་འཇུག་གི་ཕོ་ཡིག་བ་ཆོས་
ཅན། རང་དང་སྡེ་བ་གཅིག་པའི་ཡི་གེ་དང་ཕྲད་པའི་ཚེ་མིང་གཞིའི་ཕོ་དང་
མོ་ལ་ཡང་མི་འཇུག་སྟེ། ཕོ་ཡིག་པ་དང་མོ་ཡིག་བ་མ་གཉིས་ལ་མི་འཇུག་
པའི་ཕྱིར། སྔར་མིང་གཞིའི་ཕོ་དང་མོ་ལ་འཇུག་པར་བཤད་པའི་སྔོན་འཇུག་
གི་མ་ནིང་ག་ད་གཉིས་ཆོས་ཅན། རང་དང་སྡེ་པ་གཅིག་པའི་ཡི་གེ་དང་ཕྲད་
པའི་ཚེ་མིང་གཞིའི་ཕོ་དང་མོ་ལ་ཡང་མི་འཇུག་སྟེ། ག་ཡིག་རང་སྡེའི་ཕོ་
ཡིག་ཀ་དང་མོ་ཡིག་ག་ང་གཉིས་ལ་མི་འཇུག་པ་གང་ཞིག ད་ཡིག་རང་སྡེའི་
ཕོ་ཡིག་ཏ་དང་མོ་ཡིག་ད་ན་གཉིས་ལ་མི་འཇུག་པའི་ཕྱིར། སྔར་མིང་གཞིའི་
26

རྟགས་འཇུག་གི་སྐོར།
མོ་དང་མ་ནིང་ལ་འཇུག་པར་བཤད་པའི་སྔོན་འཇུག་གི་མོ་ཡིག་འ་ཆོས་ཅན།
རང་དང་སྡེ་པ་གཅིག་པའི་ཡི་གེ་ལ་འཕྲད་པའི་ཚེ་མིང་གཞིའི་མོ་ལ་ཡང་མི་
འཇུག་སྟེ། རང་སྡེའི་མོ་ཡིག་ཞ་ཟ་འ་ཡ་རྣམས་ལ་མི་འཇུག་པའི་ཕྱིར། སྔོན་
འཇུག་གི་ཤིན་ཏུ་མོ་མ་ཡིག་ཆོས་ཅན། རང་གི་སྡེ་པའི་ཡི་གེ་དང་འཕྲད་པའི་
ཚེ་མིང་གཞིའི་མ་ནིང་དང་མོ་ལ་མི་འཇུག་སྟེ། མ་ནིང་ཕ་དང་མོ་བ་མ་གཉིས་
ལ་མི་འཇུག་པའི་ཕྱིར་རོ། ། །
གཉིས་པ་མཐའ་དཔྱད་པ་ནི།
ཁ་ཅིག་ན་རེ། ཞར་བྱུང་དུ་མི་འཇུག་པ་བཤད་པའི་སྐབས་སུ་ཤིན་
ཏུ་མོ་མ་ཡིག་གིས་མི་འཇུག་པའི་རྣམ་གཞག་ཤུགས་ལ་བསྟན་ཟེར་ན། དེ་
ཆོས་ཅན། ཁྱོད་ཤུགས་བསྟན་དུ་བཞག་ན་སྐྱོན་མེད་པར་ཐལ། འདོད་
པའི་ཕྱིར། འདོད་ན། དེ་ཆོས་ཅན། གོང་དུ་གང་གིས་གང་ལ་འཇུག་པར་
བཤད་པའི་སྐབས་སུའང་ཤུགས་བསྟན་དུ་བཞག་ན་འགྲིག་པར་ཐལ། འདིར་
ཤུགས་བསྟན་དུ་བཞག་ན་སྐྱོན་མེད་པ་གང་ཞིག རྒྱུ་མཚན་རྣམ་པ་ཀུན་ཏུ་
མཚུངས་པའི་ཕྱིར། འདོད་ན། གོང་དུ་ཤུགས་བསྟན་དུ་མ་བཞག་པར་
དངོས་སུ་བསྟན་ཅིང་། འདིར་དངོས་སུ་མ་བསྟན་པར་ཤུགས་བསྟན་དུ་བཞག་
པ་ལ་དགོས་པ་དང་རྒྱུ་མཚན་ཡོད་དགོས་པའི་ཕྱིར་རོ། །
( ༢） ཇི་ལྟར་འཇུག་པར་བྱེད་པ་བསྟན་པ།
རྩ་བར། ཇི་ལྟར་འཇུག་པར་བྱེད་ཅེ་ན། །ཕོ་ནི་དྲག་པོའི་ཚུལ་གྱིས་
འཇུག ། མ་ནིང་རན་པར་འཇུག་པ་ཡིན། །མོ་ནི་ཞན་པའི་ཚུལ་གྱིས་ཏེ། །ཤིན་
ཏུ་མོ་ནི་མཉམ་པས་སོ། །
1

དངོས་གཞིའི་སློབ་དེབ་རིག་པའི་ཉིན་བྱེད། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྔོན་འཇུག་རྣམས་རེ་རེ་ནས་ཆོས་ཅན། རང་རང་གི་འཇུག་ཡུལ་
གྱི་མིང་གཞིའི་ཡི་གེ་རྣམས་ལ་ཇི་ལྟ་བུའི་སྒོ་ནས་འཇུག་པར་བྱེད་པའི་ཚུལ་
ཡོད་དེ། སྒྲ་གདངས་དང་སྐྱེ་གནས་ཀྱི་བྱེད་རྩོལ་དྲག་ཞན་རན་པ་ཅི་རིགས་
ཀྱི་སྒོ་ནས་འཇུག་པར་བྱེད་པའི་ཕྱིར། སྔོན་འཇུག་གི་ཕོ་ཡིག་བ་ཆོས་ཅན།
རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་ཇི་ལྟ་བུའི་སྒོ་ནས་འཇུག་
པར་བྱེད་པའི་ཚུལ་ཡོད་དེ། སྒྲ་གདངས་དང་བྱེད་རྩོལ་དྲག་པོའི་སྒོ་ནས་
འཇུག་པར་བྱེད་པའི་ཕྱིར། སྔོན་འཇུག་གི་མ་ནིང་ག་ད་གཉིས་ཆོས་ཅན།
རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་ཇི་ལྟ་བུའི་སྒོ་ནས་འཇུག་
པར་བྱེད་པའི་ཚུལ་ཡོད་དེ། སྒྲ་གདངས་དང་སྐྱེ་གནས་ཀྱི་བྱེད་རྩོལ་དྲག་
ཞན་རན་པའི་སྒོ་ནས་འཇུག་པར་བྱེད་པའི་ཕྱིར། སྔོན་འཇུག་གི་མོ་ཡིག་
འ་ཆོས་ཅན། རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་ཇི་ལྟ་བུའི་
སྒོ་ནས་འཇུག་པར་བྱེད་པའི་ཚུལ་ཡོད་དེ། སྒྲ་གདངས་དང་སྐྱེ་གནས་ཀྱི་
བྱེད་རྩོལ་ཞན་པའི་སྒོ་ནས་འཇུག་པར་བྱེད་པའི་ཕྱིར། སྔོན་འཇུག་གི་ཤིན་
ཏུ་མོ་མ་ཡིག་ཆོས་ཅན། རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་
ལ་ཇི་ལྟ་བུའི་སྒོ་ནས་འཇུག་པར་བྱེད་པའི་ཚུལ་ཡོད་དེ། སྒྲ་གདངས་དང་
སྐྱེ་གནས་ཀྱི་བྱེད་རྩོལ་མཉམ་པ་སྟེ་ཤིན་ཏུ་ལྷོད་ཅིང་ཞན་པའི་སྒོ་ནས་འཇུག་
པར་བྱེད་པའི་ཕྱིར།
གཉིས་པ་མཐའ་དཔྱད་པ་ནི། །
28

རྟགས་འཇུག་གི་སྐོར།
ཁ་ཅིག་ན་རེ། ཤིན་ཏུ་མོ་ནི་མཉམ་པས་སོ། །ཞེས་པའི་མཉམ་ཞེས་
པ་དེ་དྲག་ཞན་དོ་མཉམ་པའི་དོན་ཡིན་ཟེར་ན། ཤིན་ཏུ་མོ་མ་ཡིག་ཆོས་ཅན།
རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་སྒྲ་གདངས་དང་བྱེད་རྩོལ་
གྱི་དྲག་ཞན་དོ་མཉམ་པའི་སྒོ་ནས་འཇུག་པར་ཐལ། ཤིན་ཏུ་མོ་ནི་མཉམ་
པས་སོ། །ཞེས་གསུངས་པ་གང་ཞིག མཉམ་ཞེས་པ་དེ་སྒྲ་གདངས་དང་
བྱེད་རྩོལ་གྱི་དྲག་ཞན་དོ་མཉམ་པའི་དོན་ཡིན་པར་ཁས་བླངས་ཟིན་པའི་ཕྱིར།
འདོད་ན། དེ་ཆོས་ཅན། མ་ནིང་གི་ཡི་གེ་ཡིན་པར་ཐལ། རང་གི་འཇུག་
ཡུལ་གྱི་མིང་གཞིའི་ཡི་གེ་རྣམས་ལ་སྒྲ་གདངས་དང་བྱེད་རྩོལ་གྱི་དྲག་ཞན་
རན་པས་འཇུག་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་
རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་སྒྲ་གདངས་དང་བྱེད་རྩོལ་
གྱི་དྲག་ཞན་དོ་མཉམ་པའི་སྒོ་ནས་འཇུག་པ་གང་ཞིག སྒྲ་གདངས་དང་བྱེད་
རྩོལ་གྱི་དྲག་ཞན་དོ་མཉམ་ཞེས་པ་དེ། སྒྲ་གདངས་དང་བྱེད་རྩོལ་གྱི་དྲག་
ཞན་རན་པ་ལས་འོས་མེད་པའི་ཕྱིར། གོང་དུ་མ་ཁྱབ་ན། དེ་ལ་ཁྱབ་པ་
ཡོད་པར་ཐལ། མ་ནིང་རན་པར་འཇུག་པ་ཡིན། །ཞེས་སྔོན་འཇུག་གི་མ་
ནིང་གི་ཡི་གེ་དག་རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་ལ་རན་པར་
འཇུག་པར་གསུངས་པའི་ཕྱིར། གོང་དུ་འདོད་ན། དེ་ཆོས་ཅན། མ་ནིང་
གི་ཡི་གེ་མ་ཡིན་པར་ཐལ། ཤིན་ཏུ་མོའི་ཡི་གེ་ཡིན་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། དེ་གཉིས་འགལ་བ་ཡིན་པའི་ཕྱིར། མ་གྲུབ་
ན༑ དེར་ཐལ། དེ་གཉིས་ཡིན་པ་མི་སྲིད་པའི་ཤེས་བྱ་ཡིན་པའི་ཕྱིར། མ་
གྲུབ་ན། དེར་ཐལ། དེ་གཉིས་ཀྱི་ཡིན་པ་ཤེས་བྱ་ལ་མི་སྲིད་པའི་ཕྱིར་རོ། །

དངོས་གཞིའི་སློབ་དེབ་རིག་པའི་ཉིན་བྱེད།
གཞན་ཡང་། སྔོན་འཇུག་གི་ཤིན་ཏུ་མོ་མ་ཡིག་ཆོས་ཅན། རང་གི་
འཇུག་ཡུལ་གྱི་མིང་གཞིའི་ཡི་གེ་རྣམས་ལ་སྒྲ་གདངས་དང་སྐྱེ་གནས་ཀྱི་བྱེད་
རྩོལ་དྲག་ཞན་དོ་མཉམ་པའི་སྒོ་ནས་མི་འཇུག་པར་ཐལ། རང་འཇུག་ཡུལ་
གྱི་མིང་གཞིའི་ཡི་གེ་ལ་འཇུག་པའི་ཚེ་དྲག་ཞན་མཉམ་པའི་སྒྲ་ཅན་གྱི་སྔོན་
འཇུག་གི་ཡི་གེ་ཡིན་ན། རང་འཇུག་ཡུལ་གྱི་མིང་གཞིའི་ཡི་གེ་རྣམས་ལ་
སྒྲ་གདངས་དང་སྐྱེ་གནས་ཀྱི་བྱེད་རྩོལ་དྲག་ཞན་གང་གི་སྒོ་ནས་ཀྱང་མི་འཇུག་
པས་ཁྱབ་པ་གང་ཞིག ཁྱོད་རང་གི་འཇུག་ཡུལ་གྱི་མིང་གཞིའི་ཡི་གེ་རྣམས་
ལ་སྒྲ་གདངས་དང་སྐྱེ་གནས་ཀྱི་བྱེད་རྩོལ་ཤིན་ཏུ་ཞན་པའི་སྒོ་ནས་འཇུག་པའི་
ཕྱིར། རྟགས་རྣམས་སླའོ། ། །
ཁ་ཅིག་ན་རེ། སྐབས་འདིའི་དྲག་ཞན་གྱི་འཇུག་ཚུལ་དེ་སྒྲ་གདངས་
ཁོ་ནའི་སྒོ་ནས་བཞག་ཟེར་ན། འོ་ན། བྱེད་རྩོལ་ཆོས་ཅན། ཁྱོད་ཀྱི་སྒོ་
ནས་སྐབས་འདིའི་དྲག་ཞན་གྱི་འཇུག་ཚུལ་མ་བཞག་པར་ཐལ། སྒྲ་གདངས་
ཁོ་ནའི་སྒོ་ནས་སྐབས་འདིའི་དྲག་ཞན་གྱི་འཇུག་ཚུལ་བཞག་པའི་ཕྱིར། འདོད་
ན༑ ཕོའི་ཡི་གེ་དང་མ་ནིང་གི་ཡི་གེ་གཉིས་ཆོས་ཅན། ཁྱོད་གཉིས་རྟགས་
ཐ་དད་པ་གཉིས་སུ་དབྱེ་མི་དགོས་པར་ཐལ། ཁྱོད་གཉིས་ཀྱི་འཇུག་ཚུལ་
ལ་སྒྲ་གདངས་ཁོ་ནའི་སྒོ་ནས་དབྱེ་བ་གསལ་བོ་མེད་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། ཁྱོད་གཉིས་ཀྱི་འཇུག་ཚུལ་ལ་སྒྲ་གདངས་ཁོ་
ནའི་སྒོ་ནས་དབྱེ་བ་ཆེར་མེད་པའི་ཕྱིར། མ་གྲུབ་ན། དེར་ཐལ། སི་ཏུའི་
སུམ་རྟགས་འགྲེལ་ཆེན་ལས། ཕོ་དང་མ་ནིང་གི་འཇུག་ཚུལ་ལ་སྒྲ་གདངས་
དྲག་ཞན་གྱི་དབྱེ་བ་ཆེར་མེད་ཀྱང་ཞེས་གསུངས་པའི་ཕྱིར། རྩ་བར་འདོད་

རྟགས་འཇུག་གི་སྐོར།
མི་རིགས་ཏེ། དེ་གཉིས་རྟགས་ཐ་དད་པ་གཉིས་སུ་དབྱེ་དགོས་པའི་ཕྱིར།
མ་གྲུབ་ན། དེར་ཐལ། དེ་གཉིས་སྒྲ་གདངས་དང་གཙོ་བོ་བྱེད་རྩོལ་གྱི་སྒོ་
ནས་རྟགས་ཐ་དད་པ་གཉིས་སུ་དབྱེ་དགོས་པའི་ཕྱིར། མ་གྲུབ་ན། དེར་
ཐལ། དེ་གཉིས་ལ་སྒྲ་གདངས་དང་གཙོ་བོ་བྱེད་རྩོལ་གྱི་སྒོ་ནས་དབྱེ་བ་ཆེན་
པོ་ཡོད་པའི་ཕྱིར། མ་ཁྱབ་ན། རྩ་བ་ནས་དེ་གཉིས་རྟགས་ཐ་དད་པ་གཉིས་
སུ་དབྱེ་བ་དེ་ལ་སྒྲུབ་བྱེད་མེད་པར་ཐལ། བྱེད་རྩོལ་གྱི་སྒོ་ནས་དབྱེ་མི་རིགས་
པ་གང་ཞིག སྒྲ་གདངས་ཀྱི་སྒོ་ནས་རྟགས་ཐ་དད་པ་གཉིས་སུ་དབྱེ་ནུས་པའི་
ཁྱད་པར་མེད་པའི་ཕྱིར་རོ། །
( ༣) དགོས་པ་ཅིའི་ཕྱིར་འཇུག་པར་བྱེད་པ་བསྟན་པ།
རྩ་བ་ནས། ཅིའི་ཕྱིར་འཇུག་པར་བྱེད་ཅེ་ན། ཕོ་ནི་འདས་དང་གཞན་
བསྒྲུབ་ཕྱིར། །མ་ནིང་གཉིས་ཀ་ད་ལྟར་ཆེད། ། མོ་ནི་བདག་དང་མ་འོངས་
ཕྱིར། །ཤིན་ཏུ་མོ་ནི་མཉམ་པས་སོ། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྔོན་འཇུག་གི་ཡི་གེ་ལྔ་བོ་རྣམས་ཆོས་ཅན། རང་རང་གི་འཇུག་ཡུལ་
གྱི་མིང་གཞིའི་ཡི་གེ་རྣམས་ལ་དགོས་པ་ཅིའི་ཕྱིར་དུ་འཇུག་པ་བཤད་དུ་ཡོད་
དེ༑ ལས་གང་ཞིག་བྱེད་པ་པོ་གཞན་དང་དངོས་སུ་འབྲེལ་བའི་དབང་དུ་བྱས་
ནས་བྱེད་པ་པོའི་དངོས་པོ་དེ་ཉིད་དང་དེའི་བྱེད་པ་དང་བཅས་པ་ལ་ནི་བདག་
ཅེས་བྱ་ཞིང་། དེས་བསྒྲུབ་པར་བྱ་བའི་ཡུལ་གྱི་དངོས་པོ་བྱ་བ་དང་བཅས་
པ་ལ་ནི་གཞན་ཞེས་བྱ་ལ། དེ་བཞིན་དུ་བྱེད་པ་པོ་གཞན་དང་དངོས་སུ་འབྲེལ་

དངོས་གཞིའི་སློབ་དེབ་རིག་པའི་ཉིན་བྱེད། །
མ་འབྲེལ་ཇི་ལྟར་ཡང་རུང་བྱ་བ་བྱས་ཟིན་པ་ནི། དུས་འདས་པ་དང་། བྱ་
བ་བྱེད་པར་འགྱུར་བ་ནི། དུས་མ་འོངས་པ་དང་། བྱ་བ་བྱེད་བཞིན་པ་ནི།
དུས་ལྟ་བ་ཡིན་ཞིང་། དེ་ལྟར་དུ་བདག་གཞན་དང་དུས་གསུམ་རྣམས་མ་
འདྲེས་པར་སོ་སོར་དབྱེ་ཞིང་བསྒྲུབ་པའི་ཕྱིར་དུ་འཇུག་པ་ཡིན་པའི་ཕྱིར།།
སྔོན་འཇུག་གི་ཕོ་ཡིག་བ་ཆོས་ཅན། རང་གི་འཇུག་ཡུལ་དུ་གྱུར་པའི་
མིང་གཞིའི་ཡི་གེ་རྣམས་ལ་དགོས་པ་ཅིའི་ཕྱིར་དུ་འཇུག་པ་བཤད་དུ་ཡོད་དེ།
གཙོ་བོ་དུས་གསུམ་ལས་འདས་པ་དང་། དངོས་པོ་བདག་གཞན་གཉིས་ལས་
གཞན་དང་བྱ་བ་བསྒྲུབ་པའི་ཕྱིར་འཇུག་པའི་ཕྱིར། དཔེར་ན། ཡི་གེ་བཀླགས།
བསྐྲུན་བྱའི་དཔེ་ཆ། བསྐྲུན་པར་བྱ། བསྐྲུན་ནོ། ལྟ་བུའོ། །
སྔོན་འཇུག་གི་མ་ནིང་ག་ད་གཉིས་ཆོས་ཅན། རང་རང་གི་འཇུག་
ཡུལ་དུ་གྱུར་པའི་མིང་གཞིའི་ཡི་གེ་རྣམས་ལ་དགོས་པ་ཅིའི་ཕྱིར་དུ་འཇུག་
པ་བཤད་དུ་ཡོད་དེ། དངོས་པོ་བདག་གཞན་གཉིས་ཀ་དང་དེ་དག་དང་འབྲེལ་
བའི་བྱ་བྱེད་ཀྱི་ལས་དང་། དུས་གསུམ་ལས་ད་ལྟ་བ་བསྒྲུབ་པའི་ཕྱིར་འཇུག་
པའི་ཕྱིར། དཔེར་ན། ཤིང་གཅོད་པ་པོ། གཅོད་པར་བྱེད། གཅོད་བྱེད་
ཀྱི་སྟ་རེ། སྐུད་པ་དཀྲི་བ་བོ། དཀྲི་བར་བྱེད། དཀྲི་བྱེད་ཀྱི་ཡོ་ཆས། གཅད་
བྱའི་ཤིང་། གཅད་པར་བྱ། དཀྲི་བྱའི་སྐུད་པ། དཀྲི་བར་བྱ། གཅོད་
བཞིན་པ། དཀྲི་བཞིན་པ་ལྟ་བུའོ། །
སྔོན་འཇུག་གི་མོ་ཡིག་འ་ཆོས་ཅན། རང་གི་འཇུག་ཡུལ་དུ་གྱུར་པའི་
མིང་གཞིའི་ཡི་གེ་རྣམས་ལ་དགོས་པ་ཅིའི་ཕྱིར་དུ་འཇུག་པ་བཤད་དུ་ཡོད་དེ།
དངོས་པོ་བདག་གཞན་གཉིས་ལས་བདག་བྱེད་པ་དང་བཅས་པ་དང་། དུས་
32

རྟགས་འཇུག་གི་སྐོར།
གསུམ་ལས་གཙོ་བོར་མ་འོངས་པ་སྟོན་པའི་ཕྱིར་འཇུག་པའི་ཕྱིར། དཔེར་
ན༑ བུ་ལོན་འཇལ་བ་བོ། འཇལ་བར་བྱེད། གར་སོགས་འཁྲབ་པར་
འགྱུར་ལྟ་བུའོ། ། །
སྔོན་འཇུག་གི་ཤིན་ཏུ་མོ་མ་ཡིག་ཆོས་ཅན། རང་གི་འཇུག་ཡུལ་དུ་
གྱུར་པའི་མིང་གཞིའི་ཡི་གེ་རྣམས་ལ་དགོས་པ་ཅིའི་ཕྱིར་དུ་འཇུག་པ་བཤད་
དུ་ཡོད་དེ། དངོས་པོ་བདག་གཞན་གཉིས་ཀ་དང་དེ་དག་དང་འབྲེལ་བའི་
བྱ་བྱེད་ཀྱི་ལས་དང༌། དུས་གསུམ་ཀ་བསྒྲུབ་པའི་ཕྱིར་མཉམ་པར་འཇུག་
པའི་ཕྱིར། དཔེར་ན། ཀོ་བ་སོགས་མཉེད་པ་པོ། མཉེད་པར་བྱེད། མཉེ་
བྱའི་ཀོ་བ། མཉེ་བར་བྱ། མཉེ་བར་འགྱུར། མཉེད་བཞིན་པ། མཉེས་
ཟིན་པ། མཉེས་ཤིག་ལྟ་བུའོ། །
གཉིས་པ་མཐའ་དཔྱད་པ་ནི།
ཁ་ཅིག་ན་རེ། བྱེད་པའི་ལས་དང་བྱ་བའི་ལས་གཉིས། བདག་གཞན་
དང་དུས་གསུམ་གྱི་དབྱེ་བའི་ནང་དུ་འདུས་པར་རྟོགས་པའི་ཚད་མ་མེད་ཟེར་
ན༑ དེ་ཆོས་ཅན། ཡོད་པར་ཐལ། དེ་དེའི་ནང་དུ་མ་འདུས་པར་རྟོགས་
པའི་ཚད་མ་མེད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེར་
ཐལ། དེ་དེའི་ནང་དུ་མ་འདུས་པར་རྟོགས་པའི་ཚད་མ་མེད་པ་ཡིན་པའི་ཕྱིར།
མ་གྲུབ་ན། དེར་ཐལ། དེ་དེའི་ནང་དུ་འདུས་པར་རྟོགས་པའི་ཚད་མ་ཡོད་
པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེར་ཐལ། དེ་དེའི་
ནང་དུ་འདུས་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེར་
ཐལ། དེ་དེའི་ནང་དུ་འདུས་པའི་ཕྱིར། མ་གྲུབ་ན། དེར་ཐལ། དེ་དུས་
33

དངོས་གཞིའི་སློབ་དེབ་རིག་པའི་ཉིན་བྱེད། །
གསུམ་གྱི་དབྱེ་བའི་ནང་དུ་འདུས་པའི་ཕྱིར། མ་གྲུབ་ན། དེར་ཐལ།
བྱེད་པའི་ལས་དུས་ད་ལྟ་བ་དང་། བྱ་བའི་ལས་དུས་མ་འོངས་པར་འདུ་
བའི་ཕྱིར་རོ། །
ཁ་ཅིག་ན་རེ། དུས་གསུམ་གྱི་དབྱེ་བ་དང་བདག་གཞན་གྱི་དབྱེ་བ་
ལ་ཁྱབ་ཆེ་ཆུང་མེད་ཟེར་ན། དེ་ཆོས་ཅན། ཡོད་པར་ཐལ། དུས་གསུམ་
གྱི་དབྱེ་བ་ཁྱབ་ཆེ་བ་གང་ཞིག བདག་གཞན་གྱི་དབྱེ་བ་དེ་ལས་ཁྱབ་ཆུང་
བའི་ཕྱིར། མ་གྲུབ་ན། དེར་ཐལ། དུས་གསུམ་གྱི་དབྱེ་བས་བྱེད་ལས་
དང་འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་པ་གང་ཞིག བྱེད་པ་པོ་
དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་དུ་བདག་གཞན་གྱི་དབྱེ་བ་ཟུར་
དུ་མཛད་པ་ཡིན་སྟབས། དེས་དུས་གསུམ་གྱི་དབྱེ་བས་ཁྱབ་པ་དེ་ཙམ་དུ་
མ་ཁྱབ་པའི་ཕྱིར། མ་གྲུབ་ན། དེར་ཐལ། རྟགས་འཇུག་དཀའ་གནད་
གསལ་མེ་ལས། དེ་ཕྱིར་དུས་གསུམ་དབྱེ་བས་ནི། །བྱེད་ལས་དང་འབྲེལ་
ངག་གི་ནི། །སྦྱོར་བ་ཀུན་ལ་ཁྱབ་པ་ཡིན། །བདག་གཞན་དབྱེ་བས་དེ་
ཙམ་དུ། །ཁྱབ་པ་མིན་ཡང་བྱེད་པོ་དང་། །བྱ་ཡུལ་བསྡུ་ཕྱིར་དབྱེ་བ་
དེ༑ ༑མཛད་ནས་བདག་གཞན་དང་འབྲེལ་བའི། །བྱ་བྱེད་རྣམས་ཀྱང་
དེ་ཁོངས་བསྡུས། །དེས་ན་དུས་གསུམ་དུ་དབྱེ་བ། །བདག་གཞན་དབྱེ་
བས་མ་ཁྱབ་པ། །བསྡུ་བའི་དོན་དུ་ཤེས་དགོས་པར། །ཞེས་གསུངས་
པའི་ཕྱིར། རྟགས་རྣམས་སླ། །
ཁ་ཅིག་ན་རེ། བདག་གཞན་དང་འབྲེལ་བའི་བྱ་བྱེད་ཀྱི་ཚིག་ཕན་ཚུན་
ཤེད་མཚུངས་པ་རྣམས་བདག་གཞན་སོ་སོའི་ཁོངས་སུ་བསྡུ་བར་འདོད་པ་

རྟགས་འཇུག་གི་སྐོར།
མི་འཐད་ཟེར་ན། བདག་གཞན་དང་འབྲེལ་བའི་བྱ་བྱེད་ཀྱི་ཚིག་ཕན་ཚུན་
ཤེད་མཚུངས་པ་རྣམས་ཆོས་ཅན། བདག་གཞན་སོ་སོའི་ཁོངས་སུ་བསྡུས་
པར་ཐལ། བྱེད་ཚིག་དེ་བདག་གི་ཁོངས་སུ་བསྡུས་པ་གང་ཞིག བྱ་ཚིག་
དེ་གཞན་གྱི་ཁོངས་སུ་བསྡུས་པའི་ཕྱིར། རྟགས་གཉིས་ཀ་མ་གྲུབ་ན། དེར་
ཐལ། བྱ་བྱེད་ཀྱི་ཚིག་དེ་དག་ཤེད་མཚུངས་ཡིན་པ་གང་ཞིག བྱ་བྱེད་ཀྱི་
ཚིག་དེ་དང་དེ་བདག་གཞན་དེ་དང་དེའི་ཁོངས་སུ་བསྡུ་བ་ལ་བྱ་བྱེད་ཀྱི་ཚིག་
དེ་དང་དེ་བདག་གཞན་དེ་དང་དེ་ཡིན་མི་དགོས་པའི་ཕྱིར། དང་པོ་སླ། ཕྱི་
མ་མ་གྲུབ་ན། དེར་ཐལ། བྱ་བྱེད་ཀྱི་ཚིག་ཤེད་མཚུངས་དེ་རྣམས་བདག་
གཞན་དངོས་མ་ཡིན་ཀྱང་བདག་གཞན་དེ་དག་གི་ཁོངས་སུ་བསྡུ་དགོས་པའི་
ཕྱིར། མ་གྲུབ་ན། དེར་ཐལ། བྱ་བྱེད་ཀྱི་ཚིག་དེ་རྣམས་བདག་དང་གཞན་
སོ་སོ་དང་ཤེད་མཚུངས་ཡིན་པའི་ཕྱིར། མ་གྲུབ་ན། དེར་ཐལ། བྱེད་
ཚིག་དེ་བདག་དང་ཤེད་མཚུངས་གང་ཞིག བྱ་ཚིག་དེ་གཞན་དང་ཤེད་
མཚུངས་ཡིན་པའི་ཕྱིར། རྟགས་སྔ་ཕྱི་གཉིས་ཀ་མ་གྲུབ་ན། དང་པོ་དེར་
ཐལ། བྱེད་ཚིག་གིས་བདག་གི་སྒྲ་དངོས་སུ་མེད་ཀྱང་བདག་གི་སྟོབས་ནུས་
དེ་གསལ་བྱེད་ནུས་པ་གང་ཞིག བྱེད་པ་པོ་བདག་དང་བྱེད་ལས་གཉིས་ལྷན་
དུ་མ་ཚོགས་པར་དེ་གཉིས་ཀྱི་ཡ་གྱལ་རེ་རེ་བ་གང་གིས་ཀྱང་ཡུལ་སྟེང་གི་
འབྲས་བུའམ་རྣམ་འགྱུར་གང་ཡང་བསྐྱེད་མི་ནུས་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། དེ་དེའི་དོན་ཡིན་པའི་ཕྱིར། རྟགས་རྣམས་
སླ༑ གོང་གི་རྟགས་ཕྱི་མ་མ་གྲུབ་ན། དེར་ཐལ། བྱ་བའི་ལས་ཀྱི་རང་
བཞིན་དེ། ཡུལ་གྱི་རང་བཞིན་ལས་མ་འདས་ཤིང་། དེའི་རྣམ་འགྱུར་ཡང་
35

དངོས་གཞིའི་སློབ་དེབ་རིག་པའི་ཉིན་བྱེད།
བྱེད་པ་པོ་གཞན་འབྲེལ་གྱི་ཡུལ་སྟེང་ནས་ཚུར་སྣང་བྱས་པ་ལས་བྱུང་བ་གང་
ཞིག བྱ་ལས་དང་བྱ་ཡུལ་གཉིས་ཆ་དང་ཆ་ཅན་གྱི་ངོ་བོ་གཅིག་ལྟ་བུར་གྲུབ་
ཅིང་། བྱ་བའི་ལས་ཞེས་པ་ཡུལ་སྟེང་གི་འཕོ་འགྱུར་ལས་གཞན་དུ་མེད་ལ།
ཡུལ་སྟེང་གི་འཕོ་འགྱུར་དེ་དང་ཡུལ་གཉིས་ཀ་ཟུང་དུ་མ་འབྲེལ་ན། བྱེད་
པ་པོ་གཞན་འབྲེལ་གྱི་བྱ་བའི་ཡུལ་དུ་མི་འཐད་པའི་ཕྱིར། མ་ཁྱབ་ན། དེ་
ལ་ཁྱབ་པ་ཡོད་པར་ཐལ། དེ་བྱ་བའི་ལས་དེ་བྱ་ཡུལ་དང་ཤེད་མཚུངས་པའི་
ཚད་ཡིན་པའི་ཕྱིར་རོ། །
ཁ་ཅིག་ན་རེ། ཅིའི་ཕྱིར་འཇུག་པ་འཆད་པའི་སྐབས་འདིར་དུས་གསུམ་
གྱི་དབྱེ་བ་བསྟན་པ་ལ་དགོས་པ་མེད་ཟེར་ན། དེ་ཆོས་ཅན། དེར་ཐལ།
བདག་གཞན་གྱི་དབྱེ་བས་མ་ཁྱབ་པའི་ལས་ཚིག་ལྷག་མ་རྣམས་བསྡུ་བའི་ཕྱིར་
བསྟན་པའི་ཕྱིར། མ་གྲུབ་ན། དེར་ཐལ། བྱེད་མེད་ལས་ཚིག་སོགས་
བདག་གཞན་གྱི་དབྱེ་བའི་ཁོངས་སུ་མི་འདུ་བའི་ལས་ཚིག་ལྷག་མ་རྣམས་བྱ་
ཚིག་གི་རྣམ་གཞག་སྟོན་པའི་བསྟན་བཅོས་རྟགས་ཀྱི་འཇུག་པ་ལས་སྟོན་དགོས་
པ་གང་ཞིག སྔོན་འཇུག་གི་ཅིའི་ཕྱིར་འཇུག་པ་འཆད་པའི་སྐབས་འདིར་
བསྟན་ན་སྔ་ཕྱིའི་བརྗོད་དོན་སོགས་དང་འཚམ་ཞིང་རྗེས་འཇུག་གི་རྟགས་
ཀྱི་འཇུག་པ་འཆད་པའི་སྐབས་སོགས་སྐབས་གཞན་དུ་བསྟན་ན། སྔ་ཕྱིའི་
བརྗོད་དོན་སོགས་དང་འབྲེལ་མི་ཆགས་པའི་ཕྱིར། མ་ཁྱབ་ན། སྐབས་
འདིར་སྔོན་འཇུག་གི་ཅིའི་ཕྱིར་འཇུག་པ་འཆད་པ་སོགས་ལའང་དགོས་པ་
མེད་པར་ཐལ་ལོ། །
ཁ་ཅིག་ན་རེ། ཤིང་མཁན་གྱིས་སྟ་རེས་ཤིང་གཅོད། ཅེས་པ་བདག་
36

རྟགས་འཇུག་གི་སྐོར།
གཞན་སོགས་ཀྱི་དཔེར་བརྗོད་དུ་མི་འོས་ཟེར་ན། དེ་ཆོས་ཅན། དེར་ཐལ།
དཔེར་བརྗོད་དེའི་སྟེང་ནས་བདག་གཞན་དང་འབྲེལ་བའི་བྱ་བྱེད་ལས་གསུམ་
གྱི་རྣམ་གཞག་གསལ་བར་འཇོག་ནུས་པའི་ཕྱིར། མ་ཁྱབ་ན། དེ་ལ་ཁྱབ་
པ་ཡོད་པར་ཐལ། ཁྱོད་ཀྱི་སྟེང་ནས་བདག་གཞན་དང་འབྲེལ་བའི་བྱ་བྱེད་
ལས་གསུམ་གྱི་རྣམ་གཞག་གསལ་བར་འཇོག་ནུས་ན། ཁྱོད་བདག་གཞན་
སོགས་ཀྱི་དཔེར་བརྗོད་དུ་འོས་པས་ཁྱབ་པའི་ཕྱིར། མ་ཁྱབ་ཟེར་ན། དེ་
ལ་ཁྱབ་པ་ཡོད་པར་ཐལ། བྱ་བྱེད་ལས་གསུམ་ཚང་བའི་ལས་ཚིག་ཡིན་ན།
བྱེད་འབྲེལ་ལས་ཚིག་ཡིན་པས་ཁྱབ་པ་གང་ཞིག 
དེ་ཡིན་ན། བདག་གཞན་
སོགས་ཀྱི་དཔེར་བརྗོད་དུ་འོས་པས་ཁྱབ་པའི་ཕྱིར། མ་གྲུབ་ན། དེར་ཐལ།
བདག་གཞན་བྱ་བྱེད་དང་བཅས་པའི་རྣམ་གཞག་བྱེད་འབྲེལ་ལས་ཚིག་གི་
སྟེང་ནས་འཇོག་དགོས་པའི་ཕྱིར་རོ། །རྩ་བར་མ་གྲུབ་ན། དཔེར་བརྗོད་
དེའི་སྟེང་ནས་བྱ་བྱེད་ལས་གསུམ་གྱི་རྣམ་གཞག་གསལ་བར་འཇོག་ནུས་པར་
ཐལ། དེའི་སྟེང་ནས་བྱ་བའི་ཡུལ་དང་བྱ་ལས་ཀྱི་རྣམ་གཞག་འཇོག་ནུས་
པ་གང་ཞིག བྱེད་པ་པོ་གཙོ་ཕལ་དང་བྱེད་ལས་ཀྱི་རྣམ་གཞག་ཀྱང་འཇོག་
ནུས་པའི་ཕྱིར། སྔ་ཕྱི་གཉིས་ཀ་མ་གྲུབ་ན། དང་པོ་དེར་ཐལ། ཤིང་མཁན་
གྱིས་སྟ་རེས་ཤིང་གཅོད་ཅེས་པའི་སྐབས་ཀྱི་ཤིང་དེ། བྱ་བྱེད་ལས་གསུམ་
གྱི་ནང་གི་ལས་སམ་བྱ་བའི་ཡུལ་ཡིན་པ་གང་ཞིག གཅོད་ཅེས་པའི་མ་འོངས་
པའི་ལས་ཚིག་གཅད་པར་བྱ་ཞེས་པ། བྱ་བྱེད་ལས་གསུམ་གྱི་བྱ་བ་ལ་གཉིས་
ཡོད་པའི་བྱ་ལས་ཏེ་བྱ་བའི་ཡུལ་དང་འབྲེལ་བའི་བྱེད་པ་པོའི་རྩོལ་བ་བྱ་ཡུལ་
གྱི་སྟེང་དུ་བབས་པའི་མཇུག་འབྲས་དེ་ཡིན་པའི་ཕྱིར། གོང་གི་རྟགས་ཕྱི་

དངོས་གཞིའི་སློབ་དེབ་རིག་པའི་ཉིན་བྱེད།
མ་དེར་ཐལ། ཤིང་མཁན་གྱིས་སྟ་རེས་ཤིང་གཅོད་ཅེས་པའི་སྐབས་ཀྱི་ཤིང་
མཁན་དེ། བྱེད་པ་པོ་གཙོ་བོ་དང་། སྟ་རེ་བྱེད་པ་པོ་ཕལ་བ་སྟེ། དེ་གཉིས་
ཀ་བྱ་བྱེད་ལས་གསུམ་གྱི་ནང་གི་བྱེད་པ་པོ་ཡིན་པ་གང་ཞིག གཅོད་ཅེས་
པའི་ད་ལྟ་བའི་ལས་ཚིག་གཅོད་པར་བྱེད་ཅེས་པ་བྱ་བྱེད་ལས་གསུམ་གྱི་བྱ་
བ་ལ་གཉིས་ཡོད་པའི་བྱེད་ལས་ཏེ་བྱེད་པ་པོ་དང་འབྲེལ་བའི་སྟ་རེ་འདེགས་
འཇོག་གི་རྩོལ་བའི་རྣམ་འགྱུར་དེ་ཡིན་པའི་ཕྱིར། རྟགས་རྣམས་སླ་ཞིང་།
དེས་གཞན་ལའང་རིགས་བསྒྲེས་ནས་ཤེས་པར་བྱའོ། །
ཁ་ཅིག་ན་རེ། ཤིང་མཁན་ཤར་ཕྱོགས་སུ་འགྲོ་ཞེས་པ། བདག་གཞན་
གྱི་དཔེར་བརྗོད་དུ་འོས་ཟེར་ན། དེ་ཆོས་ཅན། དེར་མི་འོས་པར་ཐལ། འགྲོ་
ཞེས་པའི་ལས་ཚིག་དེ། བྱེད་མེད་ལས་ཚིག་ཡིན་པའི་ཕྱིར། མ་གྲུབ་ན།
དེ་ཆོས་ཅན། དེར་ཐལ། དེ་ལ་བྱ་བའི་ཡུལ་དང་བྱེད་པ་པོ་གཉིས་སོ་སོ་
ནས་ལོགས་སུ་དབྱེར་མེད་པའི་ཕྱིར། རྟགས་མ་གྲུབ་སྟེ། ཤིང་མཁན་དང་
ཤར་ཕྱོགས་གཉིས་སོ་སོ་ནས་ལོགས་སུ་དབྱེར་ཡོད་པའི་ཕྱིར་ཟེར་ན། དེ་
འདྲའི་ཤར་ཕྱོགས་ཆོས་ཅན། སྐབས་འདིའི་བྱ་བའི་ཡུལ་ཡིན་པར་ཐལ།
འདོད་པའི་ཕྱིར། འདོད་མི་རིགས་ཏེ། རྣམ་དབྱེ་གཉིས་པ་སོགས་འཆད་
པའི་སྐབས་ཀྱི་བྱ་བའི་ཡུལ་དང་སྐབས་འདིའི་བྱ་བའི་ཡུལ་གཉིས་མི་མཚུངས་
པའི་ཕྱིར། མ་གྲུབ་ན། དེར་ཐལ། དེའི་སྐབས་ཀྱི་བྱ་བའི་ཡུལ་དེ། བྱ་བ་
དེ་འགྲུབ་སའི་གནས་སམ་འཇུག་ཡུལ་གྱི་གཞི་རྟེན་ལྟ་བུ་ལས། བྱ་བ་དེས་
འགྱུར་བའི་རྣམ་འགྱུར་བསྐྱེད་སའི་གཞི་མ་ཡིན་པ་གང་ཞིག འདིའི་སྐབས་
ཀྱི་བྱ་བའི་ཡུལ་དེ། བྱ་བ་དེ་ལ་བརྟེན་ནས་འགྱུར་བའི་རྣམ་འགྱུར་བསྐྱེད་
38

རྟགས་འཇུག་གི་སྐོར།
སའི་གཞིའམ་འགྱུར་བའི་རྣམ་འགྱུར་གྱི་མཇུག་འབྲས་འབབ་སའི་གཞི་དེ་
ཡིན་པའི་ཕྱིར། གོང་གི་མ་གྲུབ་མཚམས་སུ་མ་ཁྱབ་ན། དེ་ལ་ཁྱབ་པ་ཡོད་
པར་ཐལ། བྱེད་པ་པོ་དང་བྱ་བའི་ཡུལ་གཉིས་སོ་སོ་ནས་ལོགས་སུ་དབྱེར་
ཡོད་མེད་ཀྱི་ཆ་ནས་བྱེད་འབྲེལ་བྱེད་མེད་ཀྱི་ཁྱད་པར་འབྱེད་པའི་ཕྱིར། མ་
གྲུབ་ན། དེར་ཐལ། བྱ་བ་དེ་བྱེད་པ་པོ་གཞན་དང་དངོས་སུ་འབྲེལ་བའི་
བྱ་བ་ཡིན་མིན་གྱི་ཐོག་ནས་བྱེད་འབྲེལ་བྱེད་མེད་ཀྱི་ཁྱད་པར་འབྱེད་པ་གང་
ཞིག བྱེད་པ་པོ་གཞན་དང་དངོས་སུ་འབྲེལ་མ་འབྲེལ་དེ་བྱེད་པ་པོ་དང་སྐབས་
འདིར་བསྟན་པའི་བྱ་བའི་ཡུལ་གཉིས་སོ་སོ་ནས་ལོགས་སུ་དབྱེར་ཡོད་མེད་
དེ་ཡིན་པའི་ཕྱིར། རྩ་བར་མ་ཁྱབ་ཟེར་ན། དེ་ལ་ཁྱབ་པ་ཡོད་པར་ཐལ།
སྐབས་འདིའི་བདག་གཞན་གྱི་དབྱེ་བ་དེ། བྱེད་འབྲེལ་ལས་ཚིག་གཞིར་བཞག་
གི་སྒོ་ནས་འཇོག་དགོས་པའི་ཕྱིར། མ་གྲུབ་ན། དེར་ཐལ། བྱེད་འབྲེལ་
ལས་ཚིག་མིན་ན། ཁྱོད་ལ་བདག་གཞན་གཉིས་ཀྱི་དབྱེ་བ་འབྱེད་རྒྱུ་མེད་
པས་ཁྱབ་པའི་ཕྱིར་རོ། རྟགས་རྣམས་རེ་རེ་ནས་སླ།
ཁ་ཅིག་ན་རེ། ལྕགས་གསེར་དུ་བསྒྱུར་ཞེས་པ་དང་། ལྕགས་གསེར་
དུ་གྱུར་ཅེས་པ་གཉིས་བྱེད་འབྲེལ་ལས་ཚིག་ཡིན་པར་ཁྱད་པར་མེད་ཟེར་ན།
དེ་ཆོས་ཅན། ཡོད་པར་ཐལ། ཅིག་ཤོས་བྱེད་འབྲེལ་ལས་ཚིག་ཡིན་པ་
གང་ཞིག ཅིག་ཤོས་བྱེད་མེད་ལས་ཚིག་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། བསྒྱུར་ཞེས་པ་དེ་བྱེད་འབྲེལ་ལས་ཚིག་གང་ཞིག
གྱུར་ཅེས་པ་དེ་བྱེད་མེད་ལས་ཚིག་ཡིན་པའི་ཕྱིར། མ་གྲུབ་ན། དེར་ཐལ།
སྔ་མ་དེས་དངོས་པོ་གང་ཞིག་ལ་ལས་གང་ཞིག་བྱེད་པ་པོ་གཞན་གྱིས་དངོས་
39

དངོས་གཞིའི་སློབ་དེབ་རིག་པའི་ཉིན་བྱེད།
སུ་བསྒྲུབ་པར་བྱེད་པ་དེ་ཡིན་པ་གང་ཞིག ཕྱི་མ་དེས་དངོས་པོ་གང་ཞིག་ལ་
ལས་གང་ཞིག་བྱེད་པ་པོ་གཞན་དངོས་སུ་མེད་པར་རང་གི་ངང་གིས་འགྲུབ་
པར་སྣང་བ་དེ་ཡིན་པའི་ཕྱིར། མ་ཁྱབ་ཟེར་ན། དེ་ལ་ཁྱབ་པ་ཡོད་པར་
ཐལ། དེ་ལྟར་ཁྱབ་པ་དེ་སི་ཏུས་དགོངས་པ་ཡིན་པའི་ཕྱིར་ཏེ། དེ་ཉིད་ཀྱིས་
མཛད་པའི་རྟགས་འཇུག་འགྲེལ་ཆེན་ལས། དངོས་པོ་གང་ཞིག་ལ་ལས་གང་
ཞིག་བྱེད་པ་པོ་གཞན་གྱིས་དངོས་སུ་བསྒྲུབ་པར་བྱེད་པ་དེ་བྱེད་པ་པོ་གཞན་
དང་དངོས་སུ་འབྲེལ་བའི་ལས་ཏེ། ཞེས་དང་། དངོས་པོ་གང་ཞིག་ལ་ལས་
གང་ཞིག་བྱེད་པ་པོ་གཞན་དངོས་སུ་མེད་པར་རང་གི་ངང་གིས་འགྲུབ་པར་
སྣང་བ་འདི་ནི་བྱེད་པ་པོ་གཞན་དང་དངོས་སུ་མ་འབྲེལ་བའི་ལས་ཏེ། ཞེས་
གསུངས་པའི་ཕྱིར་རོ། །
ཁ་ཅིག་ན་རེ། གཟུགས་འགྱུར་གྱི་ལས་ཚིག་ཡིན་ན། བྱ་བྱེད་ཐ་
དད་པའི་ལས་ཚིག་ཡིན་པས་ཁྱབ་ཟེར་ན། འཆར་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ལས་ཚིག་གང་
ཞིག གཟུགས་མི་འགྱུར་བའི་ལས་ཚིག་མ་ཡིན་པའི་ཕྱིར། ཕྱི་མ་མ་གྲུབ་
ན༑ ཁྱོད་གཟུགས་མི་འགྱུར་བའི་ལས་ཚིག་མ་ཡིན་པར་ཐལ། ཁྱོད་ཀྱི་
གཟུགས་འགྱུར་འགྲོ་བའི་ཕྱིར། མ་གྲུབ་ན། དེར་ཐལ། ཁྱོད་ཀྱི་འདས་
ཚིག་ལ་ཤར་ཞེས་འཐོབ་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་
ཐལ། ཁྱོད་བྱ་ཚིག་གང་ཞིག ཁྱོད་ཀྱི་དུས་གསུམ་དང་སྐུལ་ཚིག་ལ་
ཡིག་གཟུགས་མི་འདྲ་བ་བྱུང་ན། ཁྱོད་གཟུགས་འགྱུར་གྱི་ལས་ཚིག་ཡིན་
པས་ཁྱབ་པའི་ཕྱིར། རྩ་བར་འདོད་ན། འཆར་ཆོས་ཅན། ཁྱོད་བྱ་བྱེད་
40

རྟགས་འཇུག་གི་སྐོར།
ཐ་དད་པའི་ལས་ཚིག་མ་ཡིན་པར་ཐལ། བྱ་བྱེད་ཐ་མི་དད་པའི་ལས་ཚིག་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བྱེད་པ་པོ་
གཞན་དང་འབྲེལ་བའི་ལས་ཚིག་མ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། འཆར་བྱ་ལས་ལོགས་སུ་འཆར་བར་བྱེད་པ་པོ་མེད་
པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། བྱེད་པ་པོ་གཞན་
དང་འབྲེལ་བའི་བྱ་བྱེད་ཐ་དད་པའི་ལས་ཚིག་ཡིན་ན། རང་རང་གི་བྱ་ཡུལ་
ལས་ལོགས་སུ་བྱ་བ་དེའི་བྱེད་པ་པོ་ཡོད་དགོས་པའི་ཕྱིར་རོ། །
ཁ་ཅིག་ན་རེ། ཅིའི་ཕྱིར་འཇུག་པར་བྱེད་ཅེ་ན། །ཞེས་སོགས་ཀྱིས་
དུས་གསུམ་གྱི་རྣམ་གཞག་མ་བསྟན་ཟེར་ན། དེ་ཆོས་ཅན། དུས་གསུམ་
གྱི་རྣམ་གཞག་བསྟན་པར་ཐལ། དུས་གསུམ་སྤྱིའི་རྣམ་གཞག་བསྟན་པ་གང་
ཞིག དུས་གསུམ་བྱེ་བྲག་པ་དང་ཐོར་བུ་བའི་རྣམ་གཞག་ཀྱང་བསྟན་པའི་
ཕྱིར། དང་པོ་མ་གྲུབ་ན། དེར་ཐལ། བྱ་ཚིག་མ་ནིང་བྱེད་པ་མོ་ཡིས་
འཕུལ། །པ་སྡེ་ལས་གཞན་འདས་ཚིག་ཕོ་ཡིས་འཕུལ། །སྒྲ་གདངས་ཐ་
དད་མགོ་ཅན་མེད་ངེས་ལ། །བརྗོད་བདེར་བྱེད་ཚིག་མ་ནིང་འགྱུར་ཡང་
སྲིད། །མདོར་ན་པ་སྡེ་ལས་གཞན་འཕུལ་གསུམ་མོ། །ཞེས་གསུངས་པ་
ལྟར་གྱི་དུས་གསུམ་གྱི་རྣམ་གཞག་བསྟན་པ་གང་ཞིག དེ་དུས་གསུམ་སྤྱིའི་
རྣམ་གཞག་ཡིན་པའི་ཕྱིར། དཔེར་ན། གཞིལ་བྱ། འཇིལ་བྱེད། བཅིལ་
བ༑ ཆིལ་ཅིག དབུལ་བྱ། འབུལ་བྱེད། ཕུལ་བ། ཕུལ་ཅིག གཏོད་བྱ།
གཏོད་བྱེད། བཏོད་པ། བཏོད་ཅིག་ལྟ་བུའོ། ཕྱི་མ་མ་གྲུབ་ན། དེར་
ཐལ། དུས་གསུམ་བྱེ་བྲག་པའི་རྣམ་གཞག་བསྟན་པ་གང་ཞིག དུས་གསུམ་

དངོས་གཞིའི་སློབ་དེབ་རིག་པའི་ཉིན་བྱེད། །
ཐོར་བུ་བའི་རྣམ་གཞག་ཀྱང་བསྟན་པའི་ཕྱིར། དང་པོ་མ་གྲུབ་ན། དེར་
ཐལ། བྱ་ཚིག་ཕོ་ཡིས་འཕུལ་ལ་འདས་པའང་དེ། །བྱེད་ཚིག་ཕལ་ཆེར་
འཕུལ་མེད་ཅན་དུ་ངེས། །སྐབས་འགར་འདས་ལ་རྗེས་འཇུག་ས་རྐྱང་
གིས། །ཆོག་ནུས་སྟོན་ལ་མགོ་ཅན་མང་པའི་སྡེ། །ཞེས་གསུངས་པ་ལྟར་
གྱི་དུས་གསུམ་གྱི་རྣམ་གཞག་བསྟན་པ་གང་ཞིག དེ་དུས་གསུམ་བྱེ་བྲག་
པའི་རྣམ་གཞག་ཡིན་པའི་ཕྱིར། དཔེར་ན། བཀླག་བྱ། ཀློག་བྱེད།
བཀླགས་པ། ཀློགས་ཤིག བཀྲུ་བྱ། འཁྲུད་བྱེད། བཀྲུས་པ། ཁྲུས་
ཤིག་ལྟ་བུའོ། ཕྱི་མ་མ་གྲུབ་ན། དེར་ཐལ། གང་ཞིག་དུས་གསུམ་
ཚིག་ལ་འཕུལ་མེད་དང་། །ཡོད་ཀྱང་འཕུལ་ཡིག་གཅིག་ལས་འགྱུར་མེད་
དང་། འགྱུར་ཡང་སྤྱི་དང་བྱེ་བྲག་གཉིས་པོ་ལ། །མི་མཐུན་པ་ནི་ཐོར་
བུ་བ་ཞེས་བརྗོད། །ཅེས་གསུངས་པ་ལྟར་གྱི་དུས་གསུམ་གྱི་རྣམ་གཞག་
བསྟན་པ་གང་ཞིག དེ་དུས་གསུམ་ཐོར་བུ་བའི་རྣམ་གཞག་ཡིན་པའི་ཕྱིར།
དཔེར་ན། གྲོལ་བྱ། གྲོལ་བྱེད། གྲོལ་བ། གྲོལ་ཅིག འཁུམས་བྱ།
འཁུམས་བྱེད། འཁུམས་པ། འཁུམས་ཤིག གདམས་བྱ། འདོམས་
བྱེད། གདམས་པ། འདོམས་ཤིག་ལྟ་བུའོ། །
ཁ་ཅིག་ན་རེ། དུས་གསུམ་སྤྱིར་བཏང་བ་དང་འགལ་བ་དང་འགལ་
བ་ཡིན་ན། དུས་གསུམ་སྤྱིར་བཏང་བ་དང་འབྲེལ་བ་ཡིན་པས་ཁྱབ་ཟེར་ན།
དུས་གསུམ་བྱེ་བྲག་པ་དང་ཐོར་བུ་བ་གཉིས་ཆོས་ཅན། དེར་ཐལ། དེའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དུས་གསུམ་སྤྱིར་
བཏང་བ་དང་འགལ་བ་དང་ཐ་དད་གང་ཞིག ཁྱོད་ཀྱང་ཡིན། དུས་གསུམ་
42

རྟགས་འཇུག་གི་སྐོར།
སྤྱིར་བཏང་བ་དང་འགལ་བ་ཡང་ཡིན་པའི་གཞི་མཐུན་མེད་པའི་ཕྱིར། དང་
པོ་སླ། ཕྱི་མ་མ་གྲུབ་ན། དེར་ཐལ། ཁྱོད་ཡིན་པ་མི་སྲིད་པའི་ཤེས་བྱ་
ཡིན་པའི་ཕྱིར། རྩ་བར་འདོད་ན། དུས་གསུམ་བྱེ་བྲག་པ་དང་ཐོར་བུ་བ་
གཉིས་ཆོས་ཅན། དུས་གསུམ་སྤྱིར་བཏང་བ་དང་འབྲེལ་བ་མ་ཡིན་པར་ཐལ།
དེ་དེ་དང་དེ་བྱུང་འབྲེལ་མ་ཡིན་པ་གང་ཞིག བདག་གཅིག་འབྲེལ་ཀྱང་མ་
ཡིན་པའི་ཕྱིར། དང་པོ་སླ། ཕྱི་མ་མ་གྲུབ་ན། དེ་ཆོས་ཅན། དེར་ཐལ།
ཁྱོད་དེ་དང་ཐ་དད་གང་ཞིག དེ་ལྡོག་སྟོབས་ཀྱིས་ཁྱོད་ལྡོག་པ་དེ་མ་ཡིན་པའི་
ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། དེ་བདག་གཅིག་འབྲེལ་
གྱི་ཚད་ཡིན་པའི་ཕྱིར། མ་ཁྱབ་མཚམས་སུ་མ་གྲུབ་ན། དེ་ཆོས་ཅན། དེར་
ཐལ། དེ་ལྡོག་སྟོབས་ཀྱིས་ཁྱོད་ལྡོག་པ་དེ་མ་ཡིན་པའི་ཕྱིར། མ་གྲུབ་ན། །
དེར་ཐལ། དུས་གསུམ་སྤྱིར་བཏང་བ་མེད་ན། དུས་གསུམ་བྱེ་བྲག་པ་དང་
ཐོར་བུ་བ་གཉིས་མེད་པས་མ་ཁྱབ་པའི་ཕྱིར། མ་གྲུབ་ན། དུས་གསུམ་སྤྱིར་
བཏང་བའི་དགག་གཞི་ཆོས་ཅན་གྱི་སྟེང་དུ་དུས་གསུམ་བྱེ་བྲག་པ་དང་དུས་
གསུམ་ཐོར་བུ་བ་གཉིས་ཀྱང་མེད་པར་ཐལ་ལོ། །
ཁ་ཅིག་ན་རེ། སྔོན་འཇུག་གི་ཕོ་ཡིག་བས་འཕུལ་བའི་བྱེད་འབྲེལ་
ལས་ཚིག་ཡིན་པ་ལས་ལོག་པ་ཡིན་པ་ལས་ལོག་པ་ཡིན་ན། དུས་གསུམ་ལས་
འདས་པ་མ་ཡིན་པ་ལས་ལོག་པ་ཡིན་པས་ཁྱབ་ཟེར་ན། བགྱིད་ཆོས་ཅན།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྔོན་འཇུག་
གི་ཕོ་ཡིག་བས་འཕུལ་བའི་བྱེད་འབྲེལ་ལས་ཚིག་ཡིན་པའི་ཕྱིར། མ་ཁྱབ་
ན༑ དེ་ལ་ཁྱབ་པ་ཡོད་པར་ཐལ། དེ་ཡིན་པ་ལས་ལོག་པ་ཡིན་པ་ལས་ལོག་
43

དངོས་གཞིའི་སློབ་དེབ་རིག་པའི་ཉིན་བྱེད།
པ་དང་དེ་གཉིས་དོན་གཅིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མ་ཡིན་པ་མ་ཡིན་པ་དང་ཡིན་པ་གཉིས་དོན་གཅིག་ཡིན་པའི་ཕྱིར།
རྟགས་སླ། རྩ་བར་འདོད་ན། དེ་ཆོས་ཅན། དུས་གསུམ་ལས་འདས་པ་
མ་ཡིན་པ་ལས་ལོག་པ་མ་ཡིན་པར་ཐལ། དུས་གསུམ་ལས་འདས་པ་མ་
ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། དེ་དང་དེ་མ་
ཡིན་པ་ལས་ལོག་པ་གཉིས་དོན་གཅིག་ཡིན་པའི་ཕྱིར། གོང་གི་མ་ཁྱབ་མཚམས་
སུ་མ་གྲུབ་ན། དེ་ཆོས་ཅན། དེ་མ་ཡིན་པར་ཐལ། དུས་གསུམ་ལས་ད་ལྟ་
བ་མ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། དུས་གསུམ་ལས་ད་ལྟ་བ་ཡིན་པའི་ཕྱིར། རྟགས་སླའོ། །
ཁ་ཅིག་ན་རེ། སྔོན་འཇུག་གི་ཕོ་ཡིག་བས་འཕུལ་བའི་དངོས་པོ་བདག་
གཞན་གང་རུང་ཡིན་ན། དངོས་པོ་གཞན་གྱི་བྱེ་བྲག་ཡིན་པས་ཁྱབ་ཟེར་ན།
ཆུ་བགྲུང་བ་པོ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། སྔོན་འཇུག་གི་ཕོ་ཡིག་བས་འཕུལ་བའི་དངོས་པོ་བདག་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྔོན་འཇུག་གི་ཕོ་
ཡིག་བས་འཕུལ་བ་གང་ཞིག བདག་ཡིན་པའི་ཕྱིར། དང་པོ་སླ། གཉིས་
པ་མ་གྲུབ་ན། དེ་ཆོས་ཅན། དེར་ཐལ། བྱ་བའི་ཡུལ་གཞན་དང་འབྲེལ་
བའི་བྱེད་པ་པོ་ཡིན་པའི་ཕྱིར། རྟགས་སླ། རྩ་བར་འདོད་ན། དེ་ཆོས་
ཅན། དངོས་པོ་གཞན་གྱི་བྱེ་བྲག་མ་ཡིན་པར་ཐལ། དངོས་པོ་གཞན་ཁྱོད་
ཀྱི་སྤྱི་མ་ཡིན་པའི་ཕྱིར། མ་གྲུབ་ན། ཁྱོད་དེ་ཡིན། ཁྱོད་དེ་དང་བདོག་
གཅིག་ཏུ་འབྲེལ། ཁྱོད་མ་ཡིན་ཞིང་དེ་ཡང་ཡིན་པའི་གཞི་མཐུན་དུ་མ་གྲུབ་
44

རྟགས་འཇུག་གི་སྐོར།
པར་ཐལ། དེ་ཁྱོད་ཀྱི་སྤྱི་ཡིན་པའི་ཕྱིར། འདོད་མི་རིགས་ཏེ། ཁྱོད་དངོས་
པོ་གཞན་མ་ཡིན་པའི་ཕྱིར། མ་གྲུབ་ན། དེར་ཐལ། ཁྱོད་བྱེད་པ་པོ་གཞན་
དང་འབྲེལ་བའི་བྱ་བའི་ཡུལ་དང་དེ་འབྲེལ་གྱི་བྱ་བ་གང་རུང་མ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བྱ་བའི་ཡུལ་གཞན་
དང་འབྲེལ་བའི་བྱེད་པ་པོ་ཡིན་པའི་ཕྱིར། གོང་དུ་མ་ཁྱབ་ཟེར་ན། དེ་
ལ་ཁྱབ་པ་ཡོད་པར་ཐལ། དེ་སྤྱི་བྱེ་བྲག་ལ་ཚང་དགོས་པའི་འགྲོ་ཚུལ་
ཡིན་པའི་ཕྱིར་རོ། ། །
ཁ་ཅིག་ན་རེ། སྔོན་འཇུག་གི་མ་ནིང་ག་ཡིག་གིས་འཕུལ་བའི་ལས་
ཚིག་ཡིན་ན། དུས་གསུམ་ལས་ད་ལྟ་བ་ཡིན་པས་ཁྱབ་ཟེར་ན། གཅོམས་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ག་ཡིག་གིས་འཕུལ་བ་གང་ཞིག ལས་ཚིག་ཀྱང་ཡིན་པའི་ཕྱིར། རྟགས་
སྔ་མ་སླ། ཕྱི་མ་མ་གྲུབ་ན། དེ་ཆོས་ཅན། དེར་ཐལ། བྱེད་འབྲེལ་ལས་
ཚིག་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དུས་གསུམ་ལས་
ད་ལྟ་བ་མ་ཡིན་པར་ཐལ། འདས་པ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་ཀྱི་མ་འོངས་པ་དང་ད་ལྟ་བར་གཅོམ་ཞེས་ས་མཐའ་
མེད་པ་དེ་ཐོབ་པའི་ཕྱིར་རོ། །
ཁ་ཅིག་ན་རེ། སྔོན་འཇུག་གི་མ་ནིང་ད་ཡིག་གིས་འཕུལ་བའི་ལས་
ཚིག་ཡིན་ན། དུས་གསུམ་ལས་འདས་པ་མ་ཡིན་པས་ཁྱབ་ཟེར་ན། དཀྱུས་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཁྱོད་ལས་ཚིག་གང་ཞིག ཁྱོད་ཀྱི་སྔོན་འཇུག་དེ་ད་ཡིག་ཡིན་པའི་ཕྱིར། རྟགས་
45

དངོས་གཞིའི་སློབ་དེབ་རིག་པའི་ཉིན་བྱེད།
རྣམས་སླ། རྩ་བར་འདོད་ན། དེ་ཆོས་ཅན། དུས་གསུམ་ལས་འདས་པ་
མ་ཡིན་པ་མ་ཡིན་པར་ཐལ། དུས་གསུམ་ལས་འདས་པ་མ་ཡིན་པ་ལས་ལོག་
པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དུས་གསུམ་
ལས་འདས་པ་ཡིན་པའི་ཕྱིར་རོ། ། །
ཁ་ཅིག་ན་རེ། སྔོན་འཇུག་གི་མོ་ཡིག་འས་འཕུལ་བའི་བྱེད་འབྲེལ་
ལས་ཚིག་ཡིན་ན། དུས་གསུམ་ལས་འདས་པ་མ་ཡིན་པས་ཁྱབ་ཟེར་ན།
འགམས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། ཁྱོད་ཀྱི་སྔོན་འཇུག་དེ་འ་ཡིག་ཡིན་པ་གང་ཞིག ཁྱོད་བྱེད་འབྲེལ་
ལས་ཚིག་ཡིན་པའི་ཕྱིར། དང་པོ་སླ། ཕྱི་མ་མ་གྲུབ་ན། དེ་ཆོས་ཅན།
དེར་ཐལ། བྱེད་པ་པོ་བཞན་དང་དངོས་སུ་འབྲེལ་བའི་ལས་ཚིག་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། འགམས་བྱ་དང་འགམས་
པར་བྱེད་པ་པོ་སོ་སོ་ནས་ལོགས་སུ་ཡོད་པའི་ཕྱིར། རྩ་བར་འདོད་ན། དེ་
ཆོས་ཅན། དུས་གསུམ་ལས་འདས་པ་མ་ཡིན་པ་མ་ཡིན་པར་ཐལ། འདས་
པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དུས་གསུམ་
པོ་གང་རུང་གང་ཞིག མ་འོངས་པ་དང་ད་ལྟོ་བ་མ་ཡིན་པའི་ཕྱིར། ཕྱི་མ་
མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་མ་འོངས་པ་དང་ད་ལྟ་བར་
འགམ་ཞེས་ཡང་འཇུག་མེད་པ་དེ་ཐོབ་པའི་ཕྱིར་རོ། །
ཁ་ཅིག་ན་རེ། སྔོན་འཇུག་གི་ཤིན་ཏུ་མོ་མ་ཡིག་གིས་འཕུལ་བའི་ལས་
ཚིག་ཡིན་ན། གཟུགས་མི་འགྱུར་བའི་ལས་ཚིག་ཡིན་པས་ཁྱབ་ཟེར་ན། མཉེད་
ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ།

རྟགས་འཇུག་གི་སྐོར།
ཁྱོད་ཀྱི་སྔོན་འཇུག་མ་ཡིག་ཡིན་པ་གང་ཞིག ལས་ཚིག་ཀྱང་ཡིན་པའི་ཕྱིར།
དང་པོ་སླ། ཕྱི་མ་མ་གྲུབ་ན། དེ་ཆོས་ཅན། དེར་ཐལ། བྱེད་འབྲེལ་ལས་
ཚིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བྱ་བའི་ཡུལ་
དང་བྱེད་པ་པོ་གཉིས་སོ་སོ་ནས་ལོགས་སུ་ཡོད་པའི་བྱ་ཚིག་ཡིན་པའི་ཕྱིར།
རྩ་བར་འདོད། དེ་ཆོས་ཅན། གཟུགས་མི་འགྱུར་བའི་ལས་ཚིག་མ་ཡིན་
པར་ཐལ། གཟུགས་འགྱུར་གྱི་ལས་ཚིག་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་ཀྱི་དུས་གསུམ་གྱི་ཡིག་གཟུགས་ལ་འགྱུར་བ་
ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་མ་འོངས་
པའི་ཡིག་གཟུགས་ལ་མཉེ་འཐོབ་པ་གང་ཞིག འདས་པའི་ཡིག་གཟུགས་ལ་
མཉེས་འཐོབ་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། ཁྱོད་
ཀྱི་དུས་གསུམ་གྱི་ཡིག་གཟུགས་འགྱུར་ན་ངེས་པར་དུ་སྔོན་འཇུག་འགྱུར་དགོས་
པས་ཁྱབ་པ་མེད་པ་གང་ཞིག ཁྱོད་ཀྱི་དུས་གསུམ་སོ་སོའི་རྗེས་འཇུག་གི་
ཡི་གེ་ལ་འགྱུར་བ་ཡོད་པའི་ཕྱིར་རོ། །
ཁ་ཅིག་ན་རེ། སྔོན་འཇུག་གི་ཤིན་ཏུ་མོ་མ་ཡིག་གིས་འཕུལ་བའི་
གཟུགས་མི་འགྱུར་བའི་ལས་ཚིག་ཡིན་ན། ཁྱོད་ལ་བདག་གཞན་གྱི་དབྱེ་
བ་ཕྱེ་རྒྱུ་མེད་པས་ཁྱབ་ཟེར་ན། མནར་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་འཕུལ་ཡིག་དེ་མ་ཡིག་ཡིན་
པ་གང་ཞིག ཁྱོད་ཀྱི་དུས་གསུམ་ཀའི་ཡིག་གཟུགས་ལ་འགྱུར་བ་མེད་པའི་
ཕྱིར། རྟགས་རྣམས་སླ། རྩ་བར་འདོད་ན། དེ་ཆོས་ཅན། ཁྱོད་ལ་དངོས་
པོ་བདག་གཞན་གྱི་དབྱེ་བ་འབྱེད་རྒྱུ་ཡོད་པར་ཐལ། ཁྱོད་བྱེད་འབྲེལ་ལས་

དངོས་གཞིའི་སློབ་དེབ་རིག་པའི་ཉིན་བྱེད།
ཚིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བྱེད་པ་
པོ་གཞན་དང་དངོས་སུ་འབྲེལ་བའི་ལས་ཚིག་ཡིན་པའི་ཕྱིར། མ་གྲུབ་ན།།
དེ་ཆོས་ཅན། དེར་ཐལ། ཁྱོད་བྱ་བའི་ཡུལ་དང་བྱེད་པ་པོ་གཉིས་ངོ་བོ་ཐ་
དད་དུ་ཡོད་པའི་ལས་ཚིག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མནར་བར་བྱེད་པ་པོ་དང་མནར་བར་བྱ་རྒྱུ་གཉིས་ཐ་དད་དུ་ཡོད་
པའི་ཕྱིར། གོང་གི་མ་གྲུབ་མཚམས་སུ་མ་ཁྱབ་ན། དེ་ལ་ཁྱབ་པ་ཡོད་པར་
ཐལ། ཁྱོད་བྱེད་འབྲེལ་ལས་ཚིག་ཡིན་ན། ཁྱོད་ལ་དངོས་པོ་བདག་གཞན་
གཉིས་སོ་སོ་ནས་ལོགས་སུ་དབྱེར་ཡོད་པས་ཁྱབ་པའི་ཕྱིར་ཏེ། བྱེད་འབྲེལ་
ལས་ཚིག་ཡིན་མིན་དེ། དངོས་པོ་བདག་གཞན་གཉིས་སོ་སོ་ནས་ལོགས་སུ་
དབྱེར་ཡོད་མེད་ལ་བལྟ་དགོས་པའི་ཕྱིར་རོ། །
གསུམ་པ། རྗེས་འཇུག་གི་རྟགས་ཀྱི་འཇུག་པ་བཤད་པ་ལ་གཉིས།
༡༽ རྗེས་འཇུག་གི་རྟགས་ཀྱི་དབྱེ་བ་བཤད་པ། །
རྩ་བར། རྗེས་འཇུག་ཡི་གེ་བཅུ་པོ་ལ། །ཕོ་མོ་མ་ནིང་གསུམ་དུ་དབྱེ། །ཕོ་
ལ་སྐྱེས་བུ་རབ་འབྲིང་གསུམ། །མོ་ལ་མོ་དང་ཤིན་ཏུ་མོ། །མ་ནིང་འགྱུར་
དང་མཚན་གཉིས་དང་། །མཚན་མེད་དག་དང་གསུམ་དུ་འདོད། །
ཅེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
རྗེས་འཇུག་གི་ཡི་གེ་ག་ང་ད་ན་བ་མ་འ་ར་ལ་ས་སྟེ་བཅུ་པོ་ཆོས་ཅན།
ཁྱོད་ལ་རྟགས་ཕོ་མོ་མ་ནིང་གསུམ་དུ་དབྱེར་རིགས་ཏེ། དེ་དག་རེ་རེ་ནས་
མིང་གཞིའི་ཡི་གེ་གང་ལ་ཞུགས་པ་ལས་བརྗོད་པའི་སྒྲ་གདངས་དྲག་ཞན་བར་

རྟགས་འཇུག་གི་སྐོར།
མར་གསུམ་དུ་འགྱུར་བའི་ཕྱིར། རྗེས་འཇུག་ཡི་གེ་བཅུ་པོ་ཆོས་ཅན། ཁྱོད་
རྣམས་རེ་རེ་ནས་མིང་གཞིའི་ཡི་གེ་གང་ལ་ཞུགས་པ་ལས་བརྗོད་པའི་སྒྲ་
གདངས་དྲག་ཞན་བར་མ་གསུམ་དུ་འགྱུར་བའི་ཆ་ནས་རིམ་པ་བཞིན་ཕོ་མོ་
མ་ནིང་གསུམ་དུ་བརྗོད་རིགས་ཏེ། སུ་ཏིའི་སུམ་རྟགས་འགྲེལ་ཆེན་ལས།
རྗེས་འཇུག་ལ་ཕོ་མོ་མ་ནིང་གསུམ་དུ་དབྱེ་བ་ནི་རྗེས་འཇུག་དེ་ཉིད་མིང་གཞིའི་
ཡི་གེ་གང་ལ་ཞུགས་པ་ལས་བརྗོད་པའི་སྒྲ་གདངས་དྲག་ཞན་བར་མར་འགྱུར་
བའི་ཆ་ནས་འཇོག་དགོས་ཏེ། ཞེས་གསུངས་པའི་ཕྱིར། རྗེས་འཇུག་ཡི་
གེ་བཅུ་པོ་ཆོས་ཅན། ཁྱོད་ལ་རྟགས་གསུམ་དུ་ཕྱེས་པ་དེར་སླར་ཡང་ནང་
གསེས་རྟགས་བརྒྱད་དུ་དབྱེ་སྟེ། ཕོ་ལ་སྐྱེས་བུ་རབ་འབྲིང་ཐ་གསུམ་དང་།
མོ་ལ་མོ་ཙམ་དང་། ཤིན་ཏུ་མོ་གཉིས། མ་ནིང་ལ་འགྱུར་བ་མ་ནིང་། མཚན་
གཉིས་མ་ནིང་། མཚན་མེད་མ་ནིང་གསུམ་དུ་དབྱེ་བའི་ཕྱིར།
གཉིས་པ་མཐའ་དཔྱད་པ་ནི།
ཁ་ཅིག་ན་རེ། རྗེས་འཇུག་ཕོ་ཡིག་དང་འགལ་བ་ཡིན་ན། རྗེས་འཇུག་
ཕོ་ཡིག་དང་འགལ་བ་དང་འགལ་བ་ཡིན་པས་ཁྱབ་ཟེར་ན། རྗེས་འཇུག་མོ་
ཡིག་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཁྱོད་རྗེས་འཇུག་ཕོ་ཡིག་དང་ཐ་དད་གང་ཞིག ཁྱོད་ཀྱང་ཡིན། རྗེས་
འཇུག་ཕོ་ཡིག་ཀྱང་ཡིན་པའི་གཞི་མཐུན་མེད་པའི་ཕྱིར། རྟགས་དང་པོ་མ་
གྲུབ་ན། དེ་ཆོས་ཅན། ཁྱོད་རྗེས་འཇུག་ཡི་གེ་ཕོ་ཡིག་དང་ཐ་དད་ཡིན་པར་
ཐལ། ཁྱོད་ཡོད་པ་གང་ཞིག རྗེས་འཇུག་ཕོ་ཡིག་དང་གཅིག་མ་ཡིན་པའི་
ཕྱིར། རྟགས་རྣམས་རེ་རེ་ནས་གྲུབ་སྟེ། ཁྱོད་རྗེས་འཇུག་མོ་ཡིག་ཡིན་

དངོས་གཞིའི་སློབ་དེབ་རིག་པའི་ཉིན་བྱེད།
པའི་ཕྱིར། རྩ་རྟགས་གཉིས་པ་མ་གྲུབ་ན། རྗེས་འཇུག་མོ་ཡིག་ཆོས་ཅན།
ཁྱོད་ཀྱང་ཡིན། རྗེས་འཇུག་ཕོ་ཡིག་ཀྱང་ཡིན་པའི་གཞི་མཐུན་མེད་པར་ཐལ།
ཁྱོད་རྗེས་འཇུག་མོ་ཡིག་ཡིན་པའི་ཕྱིར། རྩ་བར་འདོད་ན། རྗེས་འཇུག་
མོ་ཡིག་ཆོས་ཅན། རྗེས་འཇུག་ཕོ་ཡིག་དང་འགལ་བ་དང་འགལ་བ་མ་ཡིན་
པར་ཐལ། རྗེས་འཇུག་ཕོ་ཡིག་དང་འགལ་བ་དང་མི་འགལ་བ་ཡིན་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱང་ཡིན། རྗེས་འཇུག་
ཕོ་ཡིག་དང་འགལ་བ་ཡང་ཡིན་པའི་གཞི་མཐུན་ཡོད་པའི་ཕྱིར། མ་གྲུབ་
ན༑ རྗེས་འཇུག་མོ་ཡིག་ཡང་ཡིན། རྗེས་འཇུག་ཕོ་ཡིག་དང་འགལ་བ་
ཡང་ཡིན་པའི་གཞི་མཐུན་ཡོད་པར་ཐལ། རྗེས་འཇུག་གི་མོ་ཡིག་ང་དེ། དེ་
འདྲའི་གཞི་མཐུན་ཡིན་པའི་ཕྱིར། མ་གྲུབ་ན། རྗེས་འཇུག་གི་མོ་ཡིག་ང་
ཆོས་ཅན། དེ་འདྲའི་གཞི་མཐུན་ཡིན་པར་ཐལ། དང་པོ་ཡིན་པ་གང་ཞིག
ཕྱི་མ་ཡིན་པའི་ཕྱིར། དང་པོ་སླ། ཕྱི་མ་མ་གྲུབ་ན། རྗེས་འཇུག་གི་མོ་
ཡིག་ང་ཆོས་ཅན། རྗེས་འཇུག་ཕོ་ཡིག་དང་འགལ་བ་ཡིན་པར་ཐལ། ཁྱོད་
ཀྱང་ཡིན། རྗེས་འཇུག་ཕོ་ཡིག་ཀྱང་ཡིན་པའི་གཞི་མཐུན་མེད་པའི་ཕྱིར།
དང་པོ་སླ། གཉིས་པ་མ་གྲུབ་ན། རྗེས་འཇུག་གི་མོ་ཡིག་ང་ཡང་ཡིན། རྗེས་
འཇུག་ཕོ་ཡིག་ཀྱང་ཡིན་པའི་གཞི་མཐུན་མེད་པར་ཐལ། རྗེས་འཇུག་གི་མོ་
ཡིག་ང་དང་། རྗེས་འཇུག་ཕོ་ཡིག་གཉིས་འགལ་བ་ཡིན་པའི་ཕྱིར།
ཁ་ཅིག་ན་རེ། རྗེས་འཇུག་གི་ཕོར་རྟོགས་པའི་ཚད་མ་ཡོད་པར་རྟོགས་
པའི་ཚད་མ་ཡོད་ན། རྗེས་འཇུག་གི་མོར་རྟོགས་པའི་ཚད་མ་མེད་པས་ཁྱབ་
ཟེར་ན། རྗེས་འཇུག་ག་ཡིག་ཆོས་ཅན། དེར་ཐལ། དེའི་ཕྱིར། མ་གྲུབ་
50

རྟགས་འཇུག་གི་སྐོར།
ན༑ དེ་ཆོས་ཅན། དེར་ཐལ། ཁྱོད་རྗེས་འཇུག་གི་ཕོ་ཡིག་ཡིན་པ་གང་
ཞིག དེ་ཡིན་ན། ཁྱོད་རྗེས་འཇུག་གི་ཕོར་རྟོགས་པའི་ཚད་མ་ཡོད་པར་
རྟོགས་པའི་ཚད་མ་ཡོད་དགོས་པའི་ཕྱིར། དང་པོ་མ་གྲུབ་ན། དེ་ཆོས་ཅན།
དེར་ཐལ། སི་ཏུའི་སུམ་རྟགས་འགྲེལ་ཆེན་ལས། དེ་ལ་ཕོ་ནི་ག་ད་བ་ས་
བཞིའོ། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། རྗེས་
འཇུག་གི་ཡི་གེ་ག་མོར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན།
དེར་ཐལ། ཁྱོད་རྗེས་འཇུག་གི་མོ་ཡིག་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། དབྱངས་ཅན་དགའ་བའི་བློ་གྲོས་ཀྱི་རྟགས་འཇུག་
དགོངས་འགྲེལ་རབ་གསལ་སྣང་བ་ལས། ག་ད་ན་མ་ར་ལ་དྲུག་མོ། ཞེས་
གསུངས་པའི་ཕྱིར། །
ཡང་ཁ་ཅིག་ན་རེ། རྗེས་འཇུག་གི་མོ་ཡིག་དང་འགལ་བ་དང་འགལ་
བ་ཡང་ཡིན། རྗེས་འཇུག་གི་མོ་ཡིག་དང་མི་འགལ་བ་དང་མི་འགལ་བ་ཡིན་
ན༑ རྗེས་འཇུག་གི་མོ་ཡིག་དང་འགལ་བ་ཡིན་པས་ཁྱབ་ཟེར་ན། རྗེས་
འཇུག་གི་མོ་ཡིག་འ་དང་གཅིག་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། རྗེས་འཇུག་གི་མོ་ཡིག་དང་འགལ་བ་
དང་འགལ་བ་ཡིན་པ་གང་ཞིག རྗེས་འཇུག་གི་མོ་ཡིག་དང་མི་འགལ་བ་དང་
མི་འགལ་བ་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེར་ཐལ།
ཁྱོད་རྗེས་འཇུག་གི་མོ་ཡིག་དང་འགལ་བ་དང་ཐ་དད་གང་ཞིག ཁྱོད་ཀྱང་
ཡིན། རྗེས་འཇུག་གི་མོ་ཡིག་དང་འགལ་བ་ཡང་ཡིན་པའི་གཞི་མཐུན་མེད་
པའི་ཕྱིར། དང་པོ་སླ། ཕྱི་མ་མ་གྲུབ་ན། དེར་ཐལ། དེ་ཡིན་ན། རྗེས་

དངོས་གཞིའི་སློབ་དེབ་རིག་པའི་ཉིན་བྱེད།
འཇུག་གི་མོ་ཡིག་དང་མི་འགལ་བ་ཡིན་དགོས་པའི་ཕྱིར། མ་གྲུབ་ན། རྗེས་
འཇུག་གི་མོ་ཡིག་འ་ཆོས་ཅན། ཁྱོད་དང་གཅིག་ཡིན་ན། རྗེས་འཇུག་གི་
མོ་ཡིག་དང་མི་འགལ་བ་ཡིན་དགོས་པར་ཐལ། ཁྱོད་ཡིན་པ་སྲིད་པའི་རྗེས་
འཇུག་གི་མོ་ཡིག་ཡིན་པའི་ཕྱིར། རྩ་རྟགས་གཉིས་པ་མ་གྲུབ་ན། དེ་ཆོས་
ཅན། དེར་ཐལ། ཁྱོད་ཀྱང་ཡིན། རྗེས་འཇུག་གི་མོ་ཡིག་དང་མི་འགལ་
བ་ཡང་ཡིན་པའི་གཞི་མཐུན་ཡོད་པའི་ཕྱིར། མ་གྲུབ་ན། དེར་ཐལ།
རྗེས་འཇུག་གི་མོ་ཡིག་འ་དེ་དེ་འདྲའི་གཞི་མཐུན་ཡིན་པའི་ཕྱིར། རྩ་བར་
འདོད་ན། དེ་ཆོས་ཅན། ཁྱོད་ཀྱང་ཡིན། རྗེས་འཇུག་གི་མོ་ཡིག་ཀྱང་
ཡིན་པའི་གཞི་མཐུན་མེད་པར་ཐལ། ཁྱོད་རྗེས་འཇུག་གི་མོ་ཡིག་དང་
འགལ་བ་ཡིན་པའི་ཕྱིར། རྟགས་ཁས། །
ཁ་ཅིག་ན་རེ། རྗེས་འཇུག་གི་སྐྱེས་བུ་རབ་ཡིན་པ་ལས་ལོག་པ་ཡིན་
པ་ལས་ལོག་པ་ཡིན་ན། རྗེས་འཇུག་གི་སྐྱེས་བུ་རབ་ཡིན་པ་ལས་ལོག་པ་ཡིན་
པས་ཁྱབ་ཟེར་ན། རྗེས་འཇུག་ག་ཡིག་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། རྗེས་འཇུག་གི་སྐྱེས་བུ་རབ་ཡིན་
པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། རྗེས་འཇུག་གི་སྐྱེས་
བུ་རབ་ཡིན་པ་ལས་ལོག་པ་ཡིན་པ་ལས་ལོག་པ་དང་། རྗེས་འཇུག་གི་སྐྱེས་
བུ་རབ་གཉིས་དོན་གཅིག་ཡིན་པའི་ཕྱིར། མ་གྲུབ་ན། དེར་ཐལ། རྗེས་
འཇུག་གི་སྐྱེས་བུ་རབ་མ་ཡིན་པ་ལས་ལོག་པ་དང་། རྗེས་འཇུག་གི་སྐྱེས་
བུ་རབ་གཉིས་དོན་གཅིག་ཡིན་པའི་ཕྱིར། མ་གྲུབ་ན། རྗེས་འཇུག་གི་སྐྱེས་
བུ་རབ་ཆོས་ཅན། ཁྱོད་མ་ཡིན་པ་ལས་ལོག་པ་ཁྱོད་དང་དོན་གཅིག་ཡིན་

རྟགས་འཇུག་གི་སྐོར།
པར་ཐལ། ཁྱོད་ཡིན་པ་སྲིད་པའི་ཤེས་བྱ་ཡིན་པའི་ཕྱིར། །
ཡང་ཁ་ཅིག་ན་རེ། རྗེས་འཇུག་གི་སྐྱེས་བུ་འབྲིང་མ་ཡིན་པ་ལས་ལོག་
པ་མ་ཡིན་པ་ལས་ལོག་པ་ཡིན་ན། རྗེས་འཇུག་གི་སྐྱེས་བུ་འབྲིང་མ་ཡིན་པ་
ལས་ལོག་པ་ཡིན་པས་ཁྱབ་ཟེར་ན། རྗེས་འཇུག་བ་ཡིག་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་སུམ་
རྟགས་འགྲེལ་ཆེན་ལས། དེ་བཞིན་དུ་རྗེས་འཇུག་བ་ལ་ས་ཡིག་ཞུགས་པ་
ནི་སྒྲ་དྲག་པའི་འབྲིང་དུ་འགྱུར་བས་སྐྱེས་བུ་འབྲིང་པོའོ། ཞེས་གསུངས་
པའི་ཕྱིར། རྩ་བར་འདོད་ན། དེ་ཆོས་ཅན། རྗེས་འཇུག་གི་སྐྱེས་བུ་
འབྲིང་མ་ཡིན་པ་ལས་ལོག་པ་མ་ཡིན་པར་ཐལ། རྗེས་འཇུག་གི་སྐྱེས་
བུ་འབྲིང་ཡིན་པ་ལས་ལོག་ཕ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། རྗེས་འཇུག་གི་སྐྱེས་བུ་ཐ་མ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། དབྱངས་ཅན་དགའ་བའི་བློ་གྲོས་ཀྱི་རྟགས་འཇུག་
དགོངས་འགྲེལ་རབ་གསལ་སྣང་བ་ལས། ས་རབ་ད་འབྲིང་བ་ཐ་མ། །ཞེས་
གསུངས་པའི་ཕྱིར།
ཡང་ཁ་ཅིག་ན་རེ། རྗེས་འཇུག་གི་ཕོ་ཡིག་ཡིན་ན། རྗེས་འཇུག་གི་
ཕོའི་སྐྱེས་བུ་རབ་འབྲིང་ཐ་གསུམ་པོ་གང་རུང་ཡིན་པས་ཁྱབ་ཟེར་ན། རྗེས་
འཇུག་གི་ཕོ་ཡིག་ག་ད་གཉིས་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། ཁྱོད་མིང་གཞིའི་ཡི་གེ་གང་ལ་ཞུགས་པ་
ལས་བརྗོད་པའི་སྒྲ་གདངས་དྲག་པར་འགྱུར་བའི་ཆ་ནས་བཞག་པའི་ཡི་གེ་
ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སི་ཏུའི་སུམ་
53

དངོས་གཞིའི་སློབ་དེབ་རིག་པའི་ཉིན་བྱེད།
རྟགས་འགྲེལ་ཆེན་ལས། རྗེས་འཇུག་ལ་ཕོ་མོ་མ་ནིང་གསུམ་དུ་དབྱེ་བ་ནི་
རྗེས་འཇུག་དེ་ཉིད་མིང་གཞིའི་ཡི་གེ་གང་ལ་ཞུགས་པ་ལས་བརྗོད་པའི་སྒྲ་
གདངས་དྲག་ཞན་བར་མར་འགྱུར་བའི་ཆ་ནས་འཇོག་དགོས་ཏེ། ཞེས་
གསུངས་པའི་ཕྱིར། རྩ་བར་འདོད་ན། དེ་ཆོས་ཅན། རྗེས་འཇུག་གི་ཕོའི་
སྐྱེས་བུ་རབ་འབྲིང་ཐ་གསུམ་པོ་གང་རུང་མ་ཡིན་པར་ཐལ། རྗེས་འཇུག་
གི་ཕོའི་སྐྱེས་བུ་རབ་མ་ཡིན་པ་གང་ཞིག ཕྱི་མ་གཉིས་པོ་ཡང་གང་རུང་མ་
ཡིན་པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། དེར་ཐལ། རྗེས་
འཇུག་གི་ཕོ་ཡིག་ག་དང་འགལ་བ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་ཡིན་པ་མི་སྲིད་པའི་རྗེས་འཇུག་ཡིན་པའི་ཕྱིར། རྩ་
རྟགས་ཕྱི་མ་མ་གྲུབ་ན། དེ་ཆོས་ཅན། དེར་ཐལ། ཁྱོད་མིང་གཞིར་ཞུགས་
པའི་རྗོད་བྱེད་ཀྱི་སྒྲ་གདངས་དྲག་པའི་འབྲིང་དང་། དེ་ལྟར་ཞུགས་པའི་རྗོད་
བྱེད་ཀྱི་སྒྲ་གདངས་དྲག་པའི་ཐ་མ་མེད་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་མིང་གཞིར་ཞུགས་པའི་ཡི་གེ་མེད་པའི་ཕྱིར། །
༢༽ རྗེས་འཇུག་གི་རྟགས་ཀྱི་འཇུག་ཚུལ་རྒྱས་པར་བཤད་པ་ལ་བཞི།
(༡) གང་ལ་གང་གིས་འཇུག་པ་གཉིས་ལྷན་གཅིག་ཏུ་བསྟན་པ།
རྩ་བར། དེ་ཡང་བྱེད་པ་བཞི་བྱེད་དེ། །གང་ལ་འཇུག་བྱེད་གང་
གིས་བྱེད། །ཇི་ལྟར་འཇུག་བྱེད་ཅིའི་ཕྱིར་བྱེད། །གང་ལ་ཡི་གེ་ཐམས་
ཅད་ལ། །གང་གིས་བཅུ་པོ་དེ་དག་གིས། ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
54

རྟགས་འཇུག་གི་སྐོར།
རྗེས་འཇུག་གི་ཕོ་མོ་མ་ནིང་གསུམ་པོ་ཆོས་ཅན། ཁྱོད་རེ་རེ་ལའང་
བྱེད་པ་བཞི་བཞིའི་སྒོ་ནས་མིང་གཞིར་འཇུག་ཚུལ་ཤེས་པར་བྱ་སྟེ། འཇུག་
ཡུལ་གྱི་ཡི་གེ་གང་ལ་འཇུག་པར་བྱེད་པ་དང་། འཇུག་པ་པོ་གང་གིས་འཇུག་
པར་བྱེད་པ་དང་། ཚུལ་ཇི་ལྟར་འཇུག་པར་བྱེད་པ་དང་། དགོས་པ་ཅིའི་
ཕྱིར་འཇུག་པར་བྱེད་པའི་ཚུལ་བཞི་དང་ལྡན་པའི་ཕྱིར། རྗེས་འཇུག་བཅུ་
པོ་རེ་རེ་ནས་ཆོས་ཅན། ཁྱོད་རྣམས་སྔོན་འཇུག་གི་ཡི་གེ་དག་དང་མི་འདྲ་
བར་མིང་གཞིའི་ཡི་གེ་ཐམས་ཅད་ལ་བྱེ་བྲག་མེད་པར་འཇུག་ཏེ། མིང་གཞིའི་
ཡི་གེ་ཀ་ནས་ཨའི་བར་ཐམས་ཅད་ལ་ཁྱད་མེད་དུ་འཇུག་པའི་ཕྱིར། མིང་
གཞིའི་ཡི་གེ་ཐམས་ཅད་ཆོས་ཅན། ཁྱོད་རྣམས་ལ་གང་གིས་འཇུག་པ་པོ་
རྗེས་འཇུག་བཅུ་པོ་དེ་དག་གིས་ཁྱད་མེད་དུ་འཇུག་པར་བྱེད་དེ། ཀག ཀང་།
ཀད། ཀན། ཀབ། ཀམ། ཀའ། ཀར། ཀལ་སོགས་ཀྱིས་མཚོན་པའི་
རྗེས་འཇུག་བཅུ་པོ་དེ་དག་གིས་བྱེ་བྲག་མེད་པར་འཇུག་པར་བྱེད་པའི་ཕྱིར།
གཉིས་པ་མཐའ་དཔྱད་པ་ནི།
ཁ་ཅིག་ན་རེ། རྗེས་འཇུག་འཇུག་ཡུལ་གྱི་ཡི་གེ་མ་ཡིན་པ་ལས་ལོག་
པ་མ་ཡིན་པ་ལས་ལོག་པ་ཡིན་ན། འདིར་བསྟན་མིང་གཞིའི་ཡི་གེ་མ་ཡིན་
པ་ལས་ལོག་པ་ཡིན་པས་ཁྱབ་ཟེར་ན། རྗེས་འཇུག་ག་ང་བ་མ་བཞི་པོ་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྗེས་
འཇུག་གི་ས་ཡིག་དེ། དེ་དག་གི་རྗེས་སུ་འཇུག་པའི་ཕྱིར། མ་གྲུབ་ན། དེར་
ཐལ། སི་ཏུའི་སུམ་རྟགས་འགྲེལ་ཆེན་ལས། སྐབས་འདིར་རྗེས་འཇུག་
གི་འཇུག་ཡུལ་གྱི་ཡི་གེ་ཡིན་ན། འདིར་བསྟན་མིང་གཞིའི་ཡི་གེ་ཡིན་པས་

དངོས་གཞིའི་སློབ་དེབ་རིག་པའི་ཉིན་བྱེད།
ཁྱབ་བམ་ཞེ་ན་མ་ཁྱབ་སྟེ། ས་ཡིག་རྗེས་འཇུག་ག་ང་བ་མ་རྣམས་ཀྱི་མཐར་
ཡང་འཇུག་ཅིང་། ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་
ཅན། འདིར་བསྟན་མིང་གཞིའི་ཡི་གེ་མ་ཡིན་པ་ལས་ལོག་པོ་མ་ཡིན་པར་
ཐལ། རྗེས་འཇུག་གི་ཡི་གེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། མིང་གཞིའི་རྗེས་སུ་འཇུག་པའི་ཡི་གེ་ཡིན་པའི་ཕྱིར། མ་ཁྱབ་ན།
དེ་ལ་ཁྱབ་པ་ཡོད་པར་ཐལ། དེ་རྗེས་འཇུག་གི་གོ་དོན་ཡིན་པའི་ཕྱིར།
ཡང་ཁ་ཅིག་ན་རེ། གང་ལ་ཡི་གེ་ཐམས་ཅད་ལ། །ཞེས་པའི་སྐབས་
ནས་བསྟན་པའི་རྗེས་འཇུག་འཇུག་ཡུལ་གྱི་ཡི་གེ་ཡིན་པར་རྟོགས་པའི་ཚད་
མ་ཡོད་ན། གསལ་བྱེད་སུམ་ཅུ་པོ་གང་རུང་ཡིན་པར་རྟོགས་པའི་ཚད་མ་
ཡོད་པས་ཁྱབ་ཟེར་ན། རྗེས་འཇུག་ན་ར་ལ་གསུམ་ཆོས་ཅན། དེར་ཐལ།
དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྗེས་འཇུག་གི་ཡི་གེ་ད་
འཇུག་ཡུལ་གྱི་ཡི་གེ་ཡིན་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། རྗེས་འཇུག་གི་ཡི་གེ་ད་འཇུག་ཡུལ་གྱི་ཡི་
གེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་སུམ་
རྟགས་འགྲེལ་ཆེན་ལས། ས་ཡིག་རྗེས་འཇུག་ག་ང་བ་མ་རྣམས་ཀྱི་མཐར་
ཡང་འཇུག་ཅིང་། ད་ཡིག་ན་ར་ལ་རྣམས་ལ་འཇུག་པའི་ཕྱིར་རོ། ཞེས་
གསུངས་པའི་ཕྱིར། རྩ་བར་འདོད་ན། དེ་ཆོས་ཅན། གསལ་བྱེད་སུམ་
ཅུ་པོ་གང་རུང་ཡིན་པར་རྟོགས་པའི་ཚད་མ་མེད་པར་ཐལ། ཁྱོད་གསལ་
བྱེད་སུམ་ཅུ་པོ་གང་རུང་མ་ཡིན་པར་རྟོགས་པའི་ཚད་མ་ཡོད་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཁྱོད་གསལ་བྱེད་སུམ་ཅུ་པོ་གང་རུང་
56

རྟགས་འཇུག་གི་སྐོར།
མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཡིན་པ་མི་
སྲིད་པའི་ཡི་གེ་ཡིན་པ་གང་ཞིག གསལ་བྱེད་སུམ་ཅུ་པོ་གང་རུང་གི་བྱེ་བྲག་
མ་ཡིན་པའི་ཕྱིར། དང་པོ་སླ། གཉིས་པ་མ་གྲུབ་ན། དེ་ཆོས་ཅན། གསལ་
བྱེད་སུམ་ཅུ་པོ་གང་རུང་གི་བྱེ་བྲག་མ་ཡིན་པར་ཐལ། བྱེ་བྲག་གི་འགྲོ་ཚུལ་
གསུམ་པོ་མི་ལྡན་པའི་ཕྱིར། མ་གྲུབ་ན། དེར་ཐལ། བྱེ་བྲག་གི་འགྲོ་ཚུལ་
དང་པོ་དང་མི་ལྡན་པའི་ཕྱིར། མ་གྲུབ་ན། དེར་ཐལ། ཁྱོད་གསལ་བྱེད་
སུམ་ཅུ་པོ་གང་རུང་མ་ཡིན་པའི་ཕྱིར། རྟགས་བསྒྲུབས་ཟིན། །
ཡང་ཁ་ཅིག་ན་རེ། རྗེས་འཇུག་གི་བྱེ་བྲག་ཡིན་ན། རྗེས་འཇུག་གི་
བྱེ་བྲག་གི་བྱེ་བྲག་ཡིན་པས་ཁྱབ་ཟེར་ན། རྗེས་འཇུག་གི་བྱེ་བྲག་ཏུ་གྱུར་པའི་
ཡི་གེ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཁྱོད་རྗེས་འཇུག་ཡིན། ཁྱོད་རྗེས་འཇུག་དང་བདག་གཅིག་ཏུ་འབྲེལ།
ཁྱོད་མ་ཡིན་ཞིང་། རྗེས་འཇུག་ཀྱང་ཡིན་པའི་གཞིན་མཐུན་དུ་མ་གྲུབ་པའི་
ཕྱིར། དང་པོ་མ་གྲུབ་ན། རྗེས་འཇུག་གི་བྱེ་བྲག་ཏུ་གྱུར་པའི་ཡི་གེ་དེ། རྗེས་
འཇུག་ཡིན་པར་ཐལ། དེ་ཡོད་པའི་ཕྱིར། མ་གྲུབ་ན། དེར་ཐལ། རྗེས་
འཇུག་ག་དེ། རྗེས་འཇུག་གི་བྱེ་བྲག་ཏུ་གྱུར་པའི་ཡི་གེ་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། རྗེས་འཇུག་གི་བྱེ་བྲག་གང་ཞིག ཡི་གེ་
ཡིན་པའི་ཕྱིར། དང་པོ་གྲུབ་སྟེ། ཁྱོད་རྗེས་འཇུག་ཡིན། ཁྱོད་རྗེས་འཇུག་
དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་། རྗེས་འཇུག་ཡང་ཡིན་
པའི་གཞི་མཐུན་དུ་མ་གྲུབ་པའི་ཕྱིར། རྟགས་རྣམས་སླ། རྩ་རྟགས་གཉིས་
པ་མ་གྲུབ་ན། རྗེས་འཇུག་གི་བྱེ་བྲག་ཏུ་གྱུར་པའི་ཡི་གེ་ཆོས་ཅན། རྗེས་

དངོས་གཞིའི་སློབ་དེབ་རིག་པའི་ཉིན་བྱེད།
འཇུག་དང་བདག་གཅིག་འབྲེལ་ཡིན་པར་ཐལ། དེ་དང་འབྲེལ་བ་ཡིན་པ་
གང་ཞིག དེ་དང་དེ་བྱུང་འབྲེལ་མ་ཡིན་པའི་ཕྱིར། རྟགས་རྣམས་སླ། རྩ་
བར་འདོད་ན། དེ་ཆོས་ཅན། ཁྱོད་མ་ཡིན་ཞིང་། རྗེས་འཇུག་གི་བྱེ་བྲག་
ཀྱང་ཡིན་པའི་གཞི་མཐུན་དུ་མ་གྲུབ་པར་ཐལ། འདོད་པ་དེའི་ཕྱིར། འདོད་
མི་ནུས་ཏེ། དེའི་བྱེ་བྲག་ཡིན་ན། དེའི་བྱེ་བྲག་ཏུ་གྱུར་པའི་ཡི་གེ་ཡིན་པས་
ཁྱབ་པའི་ཕྱིར་ཏེ། དེའི་བྱེ་བྲག་ཡིན་ན། ཡི་གེ་ཡིན་པས་ཁྱབ་པའི་ཕྱིར།
མ་ཁྱབ་ན། དེར་ཐལ། དེའི་བྱེ་བྲག་ཡིན་ན། རྗེས་འཇུག་ཡིན་པས་ཁྱབ་
པའི་ཕྱིར། མ་གྲུབ་ན། རྗེས་འཇུག་ཆོས་ཅན། ཁྱོད་ཀྱི་བྱེ་བྲག་ཡིན་ན།
ཁྱོད་ཡིན་པས་ཁྱབ་པར་ཐལ། ཁྱོད་བདག་མེད་ཡིན་པའི་ཕྱིར།
( ༣） ཇི་ལྟར་འཇུག་པ་ལ་སྒྲའི་འཇུག་ཚུལ་དང་དོན་གྱི་འཇུག་ཚུལ་གཉིས།
དང་པོ། སྒྲའི་འཇུག་ཚུལ་ལ་གཉིས།
༡༽ དྲག་ཞན་སྤྱིའི་འཇུག་ཚུལ།
རྩ་བར། ཇི་ལྟར་རྣམ་པ་གཉིས་ཡིན་ཏེ། ། སྒྲ་ཡི་འཇུག་ཚུལ་དོན་
གྱི་ཚུལ། ། ཕོ་གསུམ་མོ་གཉིས་མ་ནིང་གསུམ། །དྲག་ཞན་བར་མ་གསུམ་
དུ་འཇུག ། །
ཅེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
རྗེས་འཇུག་གི་ཡི་གེ་བཅུ་པོ་ཆོས་ཅན། ཁྱོད་རྣམས་འཇུག་ཡུལ་གྱི་
ཡི་གེ་རྣམས་ལ་ཚུལ་ཇི་ལྟར་འཇུག་པའང་རྣམ་པ་གཉིས་སུ་ངེས་ཏེ། རྗེས་
འཇུག་ཞུགས་ཚུལ་གྱིས་སྒྲ་དྲག་ཞན་བར་མ་གསུམ་དུ་འགྱུར་བ་སྒྲའི་འཇུག་
58

རྟགས་འཇུག་གི་སྐོར།
ཚུལ་དང་། དེ་ལྟར་ཞུགས་པའི་དོན་ཅི་ཞིག་སྟོན་པ་དོན་གྱི་འཇུག་ཚུལ་གཉིས་
སུ་ངེས་པའི་ཕྱིར། སྔར་རྗེས་འཇུག་ཡི་གེ་བཅུ་ལས་ཕོ་ལ་སྐྱེས་བུ་རབ་འབྲིང་
ཐ་གསུམ་དང་། མོ་ལ་མོ་ཙམ་དང་ཤིན་ཏུ་མོ་གཉིས། མ་ནིང་ལ་འགྱུར་
བ་དང་། མཚན་གཉིས། མཚན་མེད་མ་ནིང་གསུམ་དུ་ཕྱེས་པ་རྣམས་ཆོས་
ཅན། དྲག་ཞན་སྤྱིའི་འཇུག་ཚུལ་གྱི་སྒོ་ནས་གསུམ་དུ་ངེས་ཏེ། ཕོ་གསུམ་
མིང་གཞིའི་ཡི་གེ་གང་ལ་ཞུགས་ཀྱང་བརྗོད་པའི་སྒྲ་གདངས་དྲག་པར་འགྱུར་
བས་དྲག་པར་འཇུག་པ་དང་། དེ་བཞིན་དུ་མོ་གཉིས་ཞན་པར་འཇུག་པ་དང་།
མ་ནིང་གསུམ་བར་མ་སྟེ་རན་པའི་ཚུལ་གྱིས་འཇུག་པའི་ཕྱིར། །
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། སྒྲ་ཡི་འཇུག་ཚུལ་དོན་གྱི་ཚུལ། ཞེས་པའི་སྐབས་
ནས་བསྟན་པའི་སྒྲ་རྗོད་བྱེད་ཀྱི་སྒྲ་དང་། དོན་བརྗོད་བྱའི་དོན་ལ་བྱེད་ཟེར།
འོ་ན། སྐབས་འདིའི་དོན་གྱི་འཇུག་ཚུལ་གྱི་དོན་ཡིན་ན། བརྗོད་བྱ་དོན་
ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། ཤེས་བྱ་
ཆོས་ཅན། རྟགས་མཚུངས་དང་སྒྲ་མཐུན་འདྲེན་ཚུལ་གྱི་སྐབས་སུ་འདྲེན་
བྱེད་རྗེས་འཇུག་ཡི་གེས་འདྲེན་བྱ་བརྗོད་བྱ་དོན་དྲངས་ཚུལ་བསྟན་པར་ཐལ།
འདོད་པའི་ཕྱིར། ཅིའི་ཕྱིར་ཅེ་ན། དེ་ཆོས་ཅན། དེར་ཐལ། སྐབས་
འདིའི་རྟགས་མཚུངས་དང་སྒྲ་མཐུན་འདྲེན་ཚུལ་གྱི་སྐབས་སུ་དོན་འདྲེན་
བྱ་དང་འདྲེན་བྱེད་རྗེས་འཇུག་ཡི་གེ་གཉིས་མཐུན་མི་མཐུན་སྟོན་པ་གང་ཞིག
སྐབས་འདིའི་འདྲེན་བྱ་དོན་དེ། ཁྱོད་ཀྱིས་བརྗོད་བྱ་དོན་ལ་བྱེད་པའི་ཕྱིར།
གོང་དུ་འདོད་ན། དེ་ཆོས་ཅན། རྗེས་འཇུག་གི་དོན་གྱི་འཇུག་ཚུལ་སྐབས་

དངོས་གཞིའི་སློབ་དེབ་རིག་པའི་ཉིན་བྱེད།
སུ་སྒྲ་དང་ཡི་གེའི་འཇུག་པ་བསྟན་པ་མ་ཡིན་པར་མིང་ཚིག་དེ་དག་གིས་དོན་
གང་ཞིག་བརྗོད་པར་འགྱུར་བའི་བརྗོད་བྱ་བསྟན་པ་ཡིན་པར་ཐལ། འདོད་
པ་དེའི་ཕྱིར། འདོད་ན། འཁོར་གསུམ། དེ་མ་ཡིན་པར་ཐལ། དེའི་
སྐབས་ཀྱི་དོན་གྱི་འཇུག་པ་དེ། འདྲེན་བྱ་དོན་དང་འདྲེན་བྱེད་རྗེས་འཇུག་
ཡི་གེ་གཉིས་མཐུན་མི་མཐུན་སྟོན་པ་ཡིན་པས་སྒྲ་དང་ཡི་གེའི་འཇུག་པ་ལ་
བྱེད་དགོས་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། སི་
ཏུའི་སུམ་རྟགས་འགྲེལ་ཆེན་ལས། རྟགས་མཚུངས་དང་སྒྲ་མཐུན་འདྲེན་
ཚུལ་གྱི་སྐབས་སུ་དོན་འདྲེན་བྱ་དང་འདྲེན་བྱེད་ཀྱི་ཡི་གེ་མཐུན་མི་མཐུན་སྟོན་
པ་ཡིན་པས། དེ་སྐབས་ཀྱི་དོན་གྱི་འཇུག་པ་དེ་སྒྲའམ་ཡི་གེའི་འཇུག་པ་ཡིན་
གྱི༑ མིང་ཚིག་དེ་དག་གིས་དོན་གང་ཞིག་བརྗོད་པར་འགྱུར་བའི་བརྗོད་བྱ་
མ་ཡིན་པའི་ཕྱིར་རོ། །ཞེས་གསུངས་པའི་ཕྱིར།
ཡང་ཁ་ཅིག་ན་རེ། སྒྲའི་འཇུག་པ་དེ་སྒྲ་དང་ཡི་གེའི་འཇུག་པ་ཡིན་
པས་དོན་གྱི་འཇུག་པར་འཇོག་སྟེ། སི་ཏུའི་རྟགས་འཇུག་ལས། དོན་གྱི་
འཇུག་པ་དེ་སྒྲའམ་ཡི་གེའི་འཇུག་པ་ཡིན་གྱི་ཞེས་གསུངས་ཟེར། འོ་ན། ཤེས་
བྱ་ཆོས་ཅན། སྒྲ་དྲག་ཞན་བར་མའི་འཇུག་ཚུལ་མཐའ་དག་དོན་གྱི་འཇུག་
ཚུལ་ཡིན་པར་ཐལ། དམ་བཅའ་དེའི་ཕྱིར། ཅིའི་ཕྱིར་ཅེ་ན། དེ་ཆོས་
ཅན། དེར་ཐལ། སྒྲའམ་ཡི་གེའི་འཇུག་པ་ཡིན་པའི་ཕྱིར། མ་གྲུབ་ན།
སྒྲ་དྲག་ཞན་བར་མའི་འཇུག་ཚུལ་ཆོས་ཅན། དེར་ཐལ། སྒྲའི་འཇུག་པ་
ཡིན་པ་གང་ཞིག ཡི་གེའི་འཇུག་པ་ཡང་ཡིན་པའི་ཕྱིར། རྟགས་གཉིས་ཀ་
མ་གྲུབ་ཟེར་ན། རྟགས་དང་པོ་གྲུབ་པར་ཐལ། དེ་སྒྲའི་འཇུག་པ་ཡིན་པའི་
60

རྟགས་འཇུག་གི་སྐོར།
ཕྱིར། མ་གྲུབ་ན། དེ་ཆོས་ཅན། དེར་ཐལ། རྗེས་འཇུག་བཅུ་པོ་མིང་
གཞིར་ཞུགས་པ་ལས་སྒྲ་དྲག་ཞན་བར་མར་འགྱུར་ཚུལ་སྟོན་པའི་ཕྱིར། ཁྱབ་
སྟེ༑ དེ་ལས་གཞན་པའི་སྒྲའི་འཇུག་པའི་ཚད་ཅིག་གསུང་རྒྱུ་མེད་པའི་ཕྱིར།
རྟགས་གཉིས་པའང་གྲུབ་པར་ཐལ། དེ་དག་ཡི་གེའི་འཇུག་པ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། རྗེས་འཇུག་ཡི་གེ་བཅུ་པོ་དེ་དག་
མིང་གཞིའི་ཡི་གེ་རྣམས་ལ་འཇུག་ཚུལ་བསྟན་པའི་ཕྱིར། མ་ཁྱབ་ན། དེ་
ལ་ཁྱབ་པ་ཡོད་པར་ཐལ། ཁྱོད་ཡི་གེ་ཡིན་པ་གང་ཞིག ཁྱོད་ཀྱི་འཇུག་ཚུལ་
བསྟན་ན། ཡི་གེའི་འཇུག་པ་བསྟན་པས་ཁྱབ་པའི་ཕྱིར། འདོད་ན། རྗེས་
འཇུག་གི་སྒྲའི་འཇུག་ཚུལ་ཆོས་ཅན། དོན་གྱི་འཇུག་ཚུལ་ཡིན་པར་ཐལ།
ཁྱེད་ཀྱིས་འདོད་པའི་དོན་གྱི་འཇུག་ཚུལ་གྱི་དོན་ཚང་བའི་ཕྱིར། འདོད་ན།
འཁོར་གསུམ། དེ་མི་འཐད་པར་ཐལ། སི་ཏུས་དོན་གྱི་འཇུག་པ་སྒྲའམ་
ཡི་གེའི་འཇུག་པར་གསུངས་པའི་དོན་དེ་ལྟར་མ་ཡིན་པའི་ཕྱིར། མ་གྲུབ་
ན༑ ཤེས་བྱ་ཆོས་ཅན། དེར་ཐལ། དོན་གྱི་འཇུག་པའི་སྐབས་ཀྱི་སྒྲ་དང་
ཡི་གེའི་འཇུག་པ་ནི་མིང་གཞིའི་ཡི་གེར་ཞུགས་པའི་རྗེས་འཇུག་དེས་མིང་མཐའ་
སྒྲ་མཐུན་དྲངས་པའམ་ཕྲད་དྲངས་ཚུལ་གཙོ་བོར་བྱེད་པའི་སྒྲའམ་ཡི་གེའི་
འཇུག་པའི་ཚུལ་དེ་ལ་བྱེད་དགོས་པའི་ཕྱིར། །
ཡང་ཁ་ཅིག་ན་རེ། ཁྱོད་བརྗོད་པའི་སྒྲ་གདངས་དྲག་པའི་སྒོ་ནས་འཇུག་
པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་ན། ཁྱོད་བརྗོད་
པའི་སྒྲ་གདངས་ཞན་པའི་སྒོ་ནས་འཇུག་པར་རྟོགས་པའི་ཚད་མ་མེད་པར་
རྟོགས་པའི་ཚད་མ་ཡོད་པས་ཁྱབ་ཟེར་ན། རྗེས་འཇུག་ག་ཡིག་ཆོས་ཅན།
61

དངོས་གཞིའི་སློབ་དེབ་རིག་པའི་ཉིན་བྱེད།
དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་མིང་
གཞིར་ཞུགས་པ་ན་བརྗོད་པའི་སྒྲ་གདངས་དྲག་པོའི་ཚུལ་གྱིས་འཇུག་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་མིང་གཞིར་ཞུགས་པ་
བརྗོད་པའི་སྒྲ་གདངས་དྲག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། སི་ཏུའི་སུམ་རྟགས་འགྲེལ་ཆེན་ལས། དེ་ལྟར་བཞག་པའི་ཚེ་
མིང་གཞི་གང་གི་མཐར་ཡང་རུང་ག་ད་བ་ས་རྣམས་ཞུགས་པ་སྒྲ་དྲག་པ་དང་།
ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་བརྗོད་
པའི་སྒྲ་གདངས་ཞན་པའི་སྒོ་ནས་འཇུག་པར་རྟོགས་པའི་ཚད་མ་མེད་པར་
རྟོགས་པའི་ཚད་མ་ཡོད་པ་མ་ཡིན་པར་ཐལ། ཁྱོད་བརྗོད་པའི་སྒྲ་གདངས་
ཞན་པའི་སྒོ་ནས་འཇུག་པར་རྟོགས་པའི་ཚད་མ་མེད་པར་རྟོགས་པའི་ཚད་
མ་མེད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བརྗོད་པའི་
སྒྲ་གདངས་ཞན་པའི་སྒོ་ནས་འཇུག་པར་རྟོགས་པའི་ཚད་མ་ཡོད་པར་རྟོགས་
པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་
མིང་གཞིར་ཞུགས་པ་ན་བརྗོད་པའི་སྒྲ་གདངས་ཞན་པའི་སྒོ་ནས་འཇུག་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་རྗེས་འཇུག་གི་མོ་ཡིག་
ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དབྱངས་ཅན་
དགའ་བའི་བློ་གྲོས་ཀྱི་རྟགས་འཇུག་དགོངས་འགྲེལ་རབ་གསལ་སྣང་བ་ལས།
ག་ང་ན་མ་ར་ལ་དྲུག མོ་ཡིན། ཞེས་གསུངས་པའི་ཕྱིར། གོང་དུ་ཁྱབ་པ་
ཡོད་པར་ཐལ། རྗེས་འཇུག་གི་མོ་ཡིག་ཡིན་ན། བརྗོད་པའི་སྒྲ་གདངས་
ཞན་པའི་སྒོ་ནས་འཇུག་དགོས་པའི་ཕྱིར། མ་གྲུབ་ན། དེར་ཐལ། དབྱངས་

རྟགས་འཇུག་གི་སྐོར།
ཅན་དགའ་བའི་བློ་གྲོས་ཀྱི་རྟགས་འཇུག་དགོངས་འགྲེལ་རབ་གསལ་སྣང་
བ་ལས། མོ་ཙམ་དང་། ཤིན་ཏུ་མོ་སྐད་གདངས་ཞན་པའི་ཚུལ་དང་། ཞེས་
གསུངས་པའི་ཕྱིར། །
༣༽ ནང་གསེས་ཀྱི་འཇུག་ཚུལ།
རྩ་བར། དྲག་པ་གསུམ་ཉིད་ནང་འཕྲད་དམ། །གལ་ཏེ་ཞན་པ་ནང་
ཕྲད་ན། །དེ་ལའང་ནང་གི་ཆ་ཤས་ཀྱིས། །དེ་ཡང་དྲག་ཞན་གཉིས་སུ་
དབྱེ། །མ་ནིང་གསུམ་དུ་གང་གཏོགས་པ། །དྲག་དང་ཕྲད་ན་དྲག་པར་
འགྱུར། །ཞན་དང་ཕྲད་ན་ཞན་པར་འགྱུར། །གཉིས་ཀ་དག་དང་ཕྲད་གྱུར་
ན༑ ༑དེ་ནི་གཉིས་ཀ་ཅན་དུ་འགྱུར། །གཉིས་ཀ་དག་དང་མ་ཕྲད་ན། །གང་
དུ་ཡང་ནི་མི་འགྱུར་རོ། །དེས་ན་འགྱུར་དང་མཚན་གཉིས་དང་། །མཚན་
མེད་དག་དང་གསུམ་དུ་འདོད། །དེ་ནི་སྒྲ་ཡི་འཇུག་ཚུལ་ལོ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
རྗེས་འཇུག་ཕོ་ཡིག་གི་སྐྱེས་བུ་རབ་འབྲིང་ཐ་གསུམ་པོ་ཆོས་ཅན། ཁྱོད་
རྗེས་འཇུག་ནང་ཕན་ཚུན་འཕྲད་སྟོབས་ཀྱིས་དབྱེ་བ་ཡིན་ཏེ། མིང་གཞི་གང་
ཡང་རུང་བའི་མཐར་རྗེས་འཇུག་གི་ཕོ་ཡིག་ལ་ཡང་འཇུག་དང་བཅས་པ་
ཞུགས་པས་སྒྲ་དྲག་པ་གཞིར་བཞག་པའི་ནང་གསེས་དྲག་འབྲིང་གང་རུང་
དུ་འགྱུར་བའི་ཆ་ནས་སྐྱེས་བུ་རབ་འབྲིང་གཉིས་དང་། ཡང་འཇུག་མེད་
པར་ཞུགས་པས་སྒྲ་དྲག་པའི་ཞན་པར་འགྱུར་བའི་ཆ་ནས་སྐྱེས་བུ་ཐ་མར་
འབྱེད་པའི་ཕྱིར། རྗེས་འཇུག་གི་ཞན་པ་མོ་ཡིག་ཆོས་ཅན། རྗེས་འཇུག་

དངོས་གཞིའི་སློབ་དེབ་རིག་པའི་ཉིན་བྱེད།
ནང་འཕྲད་ཀྱིས་མིང་གཞིར་ཞུགས་པ་ན། དེ་དག་ལ་ནང་གི་ཆ་ཤས་སྒྲ་དྲག་
ཞན་གྱི་དབང་གིས་སྤྱིར་ཞན་པ་དེ་ལའང་ནང་གསེས་དྲག་ཞན་གཉིས་སུ་དབྱེ་
སྟེ༑ ཡང་འཇུག་དང་བཅས་པའི་མོ་ཡིག་ཞུགས་པ་མོ་ཙམ་དང་། ཡང་
འཇུག་མེད་པར་ཞུགས་པའི་ཤིན་ཏུ་མོ་གཉིས་སུ་འབྱེད་པའི་ཕྱིར། མ་ནིང་
གསུམ་དུ་གཏོགས་པའི་རྗེས་འཇུག་གི་ཡི་གེ་རྣམས་ཆོས་ཅན། མིང་གཞིར་
ཞུགས་ཚུལ་དང་རྗེས་འཇུག་ནང་འཕྲད་གཉིས་ཀ་ལ་ལྟོས་ནས་འགྱུར་བ་མ་
ནིང་དང་། མཚན་གཉིས་མ་ནིང་། མཚན་མེད་མ་ནིང་གསུམ་དུ་དབྱེ་སྟེ།
རིམ་པ་བཞིན་དེ་རྣམས་མིང་གཞིའི་ཡི་གེ་དྲག་པ་དང་འཕྲད་ན་ཡང་འཇུག་
ཡོད་མེད་ཇི་ལྟར་རུང་སྒྲ་དྲག་པོ་དང་། ཞན་པ་དང་འཕྲད་ན་ཡང་འཇུག་
མེད་ཚེ་ཞན་པར་འགྱུར་བ་དང་། མིང་གཞི་ཞན་ཅིང་ཡང་འཇུག་དྲག་པའི་
བར་དུ་ཚུད་པས་དྲག་ཞན་གཉིས་ཀ་ཅན་དུ་འགྱུར་བ་དང་། མིང་གཞི་དྲག་
ཞན་གཉིས་ཀ་དང་མ་འཕྲད་པར་བར་མ་མ་ནིང་གི་ཡི་གེ་རྣམས་ལ་ཞུགས་
ཚེ་ཡང་འཇུག་ཡོད་མེད་ཇི་ལྟར་རུང་སྒྲ་བར་མ་ཉིད་དུ་འགྱུར་བའི་སྒོ་ནས་
འབྱེད་པའི་ཕྱིར། རྗེས་འཇུག་གི་དྲག་ཞན་སྤྱི་དང་བྱེ་བྲག་གི་འཇུག་ཚུལ་
རྣམས་ཆོས་ཅན། སྒྲ་ཡི་འཇུག་ཚུལ་ཡིན་ཏེ། མིང་གཞི་དང་རྗེས་འཇུག་
ནང་ཕྲད་གང་རུང་ལ་ལྟོས་ནས་བརྗོད་པའི་སྒྲ་གདངས་དྲག་ཞན་བར་མ་གང་
རུང་དུ་འགྱུར་ཚུལ་ཡིན་པའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། ཁྱོད་ཐལ་འགྱུར་གང་ཞིག ཁྱོད་ཀྱི་རྗེས་ཁྱབ་རྣལ་
མར་ངེས་ན། ཁྱོད་ཀྱི་ཐུར་ཁྱབ་རྣལ་མར་ངེས་པས་ཁྱབ་ཟེར་ན། སྐྱེས་
64

རྟགས་འཇུག་གི་སྐོར།
བུ་རབ་ཀྱི་དཔེར་བརྗོད་དུ་གྱུར་པའི་སྐྱོགས་ཞེས་པའི་ཡི་གེ་འདི་ཆོས་ཅན། དྲག་
པ་གསུམ་ཉིད་ནང་ཕྲད་དམ། །ཞེས་པའི་དྲག་པ་གསུམ་ནང་ཕན་ཚུན་ཕྲད་
སྟོབས་ཀྱིས་བརྗོད་པའི་སྒྲ་གདངས་དྲག་པའི་དྲག་པ་ཡིན་པར་ཐལ། རྗེས་
འཇུག་གི་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་ཀྱིས་བརྗོད་པའི་
སྒྲ་གདངས་དྲག་པའི་དྲག་པ་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན།
ཁྱོད་ཀྱི་ཐུར་ཁྱབ་རྣལ་མར་ངེས་པར་ཐལ། ཁྱོད་ཀྱི་རྗེས་ཁྱབ་རྣལ་མར་ངེས་
པའི་ཕྱིར། མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་རྗེས་
ཁྱབ་རྣལ་མར་ངེས་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་རྣལ་མར་
སློང་བའི་ཚེ། རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་
ཀྱིས་བརྗོད་པའི་སྒྲ་གདངས་དྲག་པའི་དྲག་པ་ཡིན་ན། དྲག་པ་གསུམ་ཉིད་
ནང་ཕྲད་དམ། །ཞེས་པའི་དྲག་པ་གསུམ་ནང་ཕན་ཚུན་ཕྲད་སྟོབས་ཀྱིས་
བརྗོད་པའི་སྒྲ་གདངས་དྲག་པའི་དྲག་པ་ཡིན་པས་ཁྱབ་པ་སློང་རིགས་པ་གང་
ཞིག རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་ཀྱིས་
བརྗོད་པའི་སྒྲ་གདངས་དྲག་པའི་དྲག་པ་ཡིན་ན། དྲག་པ་གསུམ་ཉིད་ནང་
ཕྲད་དམ། །ཞེས་པའི་དྲག་པ་གསུམ་ནང་ཕན་ཚུན་ཕྲད་སྟོབས་ཀྱིས་བརྗོད་
པའི་སྒྲ་གདངས་དྲག་པའི་དྲག་པ་ཡིན་པས་ཁྱབ་པའི་ཕྱིར། དང་པོ་མ་གྲུབ་
ན༑ དེ་འདྲའི་ཐལ་འགྱུར་གྱི་རྗེས་ཁྱབ་རྣལ་མར་སློང་བའི་ཚེ། རྗེས་འཇུག་
གི་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་ཀྱིས་བརྗོད་པའི་སྒྲ་གདངས་
དྲག་པའི་དྲག་པ་ཡིན་ན། དྲག་པ་གསུམ་ཉིད་ནང་ཕྲད་དམ། །ཞེས་པའི་
དྲག་པ་གསུམ་ནང་ཕན་ཚུན་ཕྲད་སྟོབས་ཀྱིས་བརྗོད་པའི་སྒྲ་གདངས་དྲག་པའི་
65

དངོས་གཞིའི་སློབ་དེབ་རིག་པའི་ཉིན་བྱེད།
དྲག་པ་ཡིན་པས་ཁྱབ་པ་སློང་རིགས་པར་ཐལ། དེ་འདྲའི་ཐལ་འགྱུར་དེ། །
སྐྱེས་བུ་རབ་ཀྱི་དཔེར་བརྗོད་དུ་གྱུར་པའི་སྐྱོགས་ཞེས་པའི་ཡི་གེ་ལྟ་བུས་རྩོད་
གཞི། དྲག་པ་གསུམ་ཉིད་ནང་ཕྲད་དམ། །ཞེས་པའི་དྲག་པ་གསུམ་ནང་
ཕན་ཚུན་ཕྲད་སྟོབས་ཀྱིས་བརྗོད་པའི་སྒྲ་གདངས་དྲག་པའི་དྲག་པ་གསལ་བ།
རྗེས་འཇུག་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་ཀྱིས་བརྗོད་པའི་
སྒྲ་གདངས་དྲག་པའི་དྲག་པ་རྟགས་སུ་བྱས་པའི་ཐལ་འགྱུར་ཡིན་པ་གང་ཞིག
རྟགས་གསལ་རྩོད་གཞི་གསུམ་དང་ལྡན་པའི་ཐལ་འགྱུར་གང་དང་གང་གིས་
རྗེས་ཁྱབ་རྣལ་མར་སློང་བའི་ཚེ། རྟགས་དེ་ཡིན་ན། གསལ་བ་དེ་ཡིན་པས་
ཁྱབ་པ་ཐལ་འགྱུར་དེའི་རྗེས་ཁྱབ་རྣལ་མར་སློང་རིགས་པའི་ཕྱིར། གོང་
གི་རྟགས་གཉིས་པ་མ་གྲུབ་ན། རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་
ཐ་གསུམ་ཕྲད་སྟོབས་ཀྱིས་བརྗོད་པའི་སྒྲ་གདངས་དྲག་པའི་དྲག་པ་ཆོས་ཅན།།
ཁྱོད་ཡིན་ན། དྲག་པ་གསུམ་ཉིད་ནང་ཕྲད་དམ། །ཞེས་པའི་དྲག་པ་གསུམ་
ནང་ཕན་ཚུན་ཕྲད་སྟོབས་ཀྱིས་བརྗོད་པའི་སྒྲ་གདངས་དྲག་པའི་དྲག་པ་ཡིན་
པས་ཁྱབ་པར་ཐལ། སི་ཏུའི་སུམ་རྟགས་འགྲེལ་ཆེན་ལས། དྲག་པ་གསུམ་
ཏེ་ཕོ་ཡིག་སྐྱེས་བུ་རབ་འབྲིང་ཐ་གསུམ་ནི་རྗེས་འཇུག་ཉིད་ནང་འཕྲད་དུ་གྱུར་
པ་ལ་ལྟོས་ནས་དབྱེ་སྟེ། ཞེས་གསུངས་པའི་ཕྱིར། རྩ་བར་འདོད་ན། དྲག་
པ་གསུམ་ཉིད་ནང་ཕྲད་དམ། །ཞེས་པའི་དྲག་པ་གསུམ་ནང་ཕན་ཚུན་ཕྲད་
སྟོབས་ཀྱིས་བརྗོད་པའི་སྒྲ་གདངས་དྲག་པའི་དྲག་པ་ཡིན་ན། རྗེས་འཇུག་
གི་ཕོ་ཡིག་སྐྱེས་བུ་རབ་འབྲིང་ཐ་གསུམ་ཕྲད་སྟོབས་ཀྱིས་བརྗོད་པའི་སྒྲ་གདངས་
དྲག་པའི་དྲག་པ་ཡིན་པས་ཁྱབ་པར་ཐལ། ཐལ་འགྱུར་དེའི་ཐུར་ཁྱབ་རྣལ་
66

རྟགས་འཇུག་གི་སྐོར།
མར་ངེས་པའི་ཕྱིར། རྟགས་དངོས། འདོད་མི་ནུས་ཏེ། དྲག་པ་གསུམ་
ཉིད་ནང་ཕྲད་དམ། །ཞེས་པའི་དྲག་པ་གསུམ་ནང་ཕན་ཚུན་ཕྲད་སྟོབས་ཀྱིས་
བརྗོད་པའི་སྒྲ་གདངས་དྲག་པའི་དྲག་པ་ཡིན་ན། རྗེས་འཇུག་གི་ཕོ་ཡིག་སྐྱེས་
བུ་རབ་འབྲིང་ཐ་གསུམ་ཕྲད་སྟོབས་ཀྱིས་བརྗོད་པའི་སྒྲ་གདངས་དྲག་པའི་
དྲག་པ་ཡིན་པས་མ་ཁྱབ་པའི་ཕྱིར། མ་གྲུབ་ན། དེར་ཐལ། དབྱངས་
ཅན་དགའ་བའི་བློ་གྲོས་ཀྱི་རྟགས་འཇུག་དགོངས་འགྲེལ་རབ་གསལ་སྣང་
བ་ལས། སྔོན་འཇུག་མིང་གཞི་རྗེས་འཇུག་གསུམ་རང་རང་གི་སྡེ་པའི་ཕོ་
ཡིག་ཚེག་བར་གཅིག་ཏུ་ཚོགས་པ་ནི། དྲག་པ་གསུམ་ཁོ་ན་ཕྲད་པས་སྒྲ་དྲག་
པ་སྟེ། དེ་ཡང་བཀས། བཅས། བཏུས། བཙས་ལྟ་བུ་དྲག་པའི་དྲག་པ་
དང་། ཞེས་གསུངས་པའི་ཕྱིར།
ཁ་ཅིག་ན་རེ། ཁྱོད་རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་ཐ་གསུམ་
དུ་ངོས་འཛིན་པའི་ཚད་མ་ཡོད་པར་རྟོགས་པའི་ཚད་མ་ཡོད་ན། ཁྱོད་སྔོན་
རྗེས་མིང་གསུམ་གྱི་ཕོ་ཡིག་ཏུ་ངོས་འཛིན་པའི་ཚད་མ་མེད་པར་རྟོགས་པའི་
ཚད་མ་ཡོད་པས་ཁྱབ་ཟེར་ན། དྲག་པ་གསུམ་ཉིད་ནང་ཕྲད་དམ། །ཞེས་
པའི་དྲག་པ་གསུམ་པོ་ཆོས་ཅན། དེར་ཐལ། དེའི་ཕྱིར། མ་གྲུབ། དེ་
ཆོས་ཅན། དེར་ཐལ། ཁྱོད་རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་ཐ་
གསུམ་དུ་ངོས་འཛིན་པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། ཁྱོད་རྗེས་འཇུག་གི་ཕོ་ཡིག་སྐྱེས་བུ་རབ་འབྲིང་ཐ་གསུམ་དུ་ངོས་
འཛིན་རིགས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་
སུམ་རྟགས་འགྲེལ་ཆེན་ལས། དྲག་པ་གསུམ་སྟེ་ཕོ་ཡིག་སྐྱེས་བུ་རབ་འབྲིང་
67

དངོས་གཞིའི་སློབ་དེབ་རིག་པའི་ཉིན་བྱེད། 
ཐ་གསུམ་ནི། ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན།
ཁྱོད་སྔོན་རྗེས་མིང་གསུམ་གྱི་ཕོ་ཡིག་ཏུ་ངོས་འཛིན་པའི་ཚད་མ་མེད་པར་རྟོགས་
པའི་ཚད་མ་ཡོད་པས་ཁྱབ་ཟེར་བ་མི་རིགས་པར་ཐལ། ཁྱོད་སྔོན་རྗེས་མིང་
གསུམ་གྱི་ཕོ་ཡིག་ཏུ་ངོས་འཛིན་པའི་ཚད་མ་ཡོད་པར་རྟོགས་པའི་ཚད་མ་ཡོད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་སྔོན་རྗེས་མིང་
གསུམ་གྱི་ཕོ་ཡིག་ཏུ་ངོས་འཛིན་རིགས་པ་གང་ཞིག དེ་ལྟར་འཛིན་པའི་ཚད་
མ་ཡོད་པའི་བྱེ་བྲག་ཡིན་པའི་ཕྱིར། རྟགས་དང་པོ་མ་གྲུབ་ན། དེ་ཆོས་
ཅན། ཁྱོད་སྔོན་རྗེས་མིང་གསུམ་གྱི་ཕོ་ཡིག་ཏུ་ངོས་འཛིན་རིགས་པར་ཐལ།
དབྱངས་ཅན་དགའ་བའི་བློ་གྲོས་ཀྱི་རྟགས་འཇུག་དགོངས་འགྲེལ་རབ་གསལ་
སྣང་བ་ལས། ནང་གསེས་ཀྱི་འཇུག་ཚུལ་ནི། སྔོན་འཇུག་མིང་གཞི་རྗེས་
འཇུག་གསུམ་རང་རང་གི་སྡེ་པའི་ཕོ་ཡིག་ཚེག་བར་གཅིག་ཏུ་ཚོགས་པ་ནི།
དྲག་པ་གསུམ་ཁོ་ན་ཕྲད་པས་སྒྲ་དྲག་པ་སྟེ། ཞེས་གསུངས་པའི་ཕྱིར། རྟགས་
གཉིས་པ་མ་གྲུབ་ན། དེ་ལྟར་འཛིན་པའི་ཚད་མ་ཆོས་ཅན། ཁྱོད་ཡོད་པའི་
བྱེ་བྲག་ཡིན་པར་ཐལ། ཁྱོད་ཡོད་པའི་བྱེ་བྲག་ཡིན་པའི་འགྲོ་ཚུལ་ཚང་བའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཡོད་པ་ཡིན། ཁྱོད་ཡོད་
པ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་ཡོད་པ་ཡང་ཡིན་པའི་གཞི་
མཐུན་དུ་མ་གྲུབ་པའི་ཕྱིར། རྟགས་རྣམས་སླ།
གཉིས་པ། དོན་གྱི་འཇུག་ཚུལ་ལ་གཉིས།
༡༽ སྔ་མ་གང་ལྟར་གྱུར་པ་བསྟན་པ།
རྩ་བར། དོན་ནི་རྣམ་པ་གཉིས་ཡིན་ཏེ། ། སྔ་མ་གང་ལྟར་གྱུར་པ་

རྟགས་འཇུག་གི་སྐོར།
དང་། །ཕྱི་མ་གང་ལྟར་འགྱུར་བའོ། །སྔ་མ་སྔོན་འཇུག་ལྔ་བཞིན་སྦྱར། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
རྗེས་འཇུག་བཅུ་པོ་ཆོས་ཅན། ཁྱོད་རྣམས་མིང་གཞིར་ཞུགས་པ་ལས་
དོན་གང་དང་གང་ལ་འཇུག་པར་འགྱུར་བའི་ཚུལ་ནི་རྣམ་པ་གཉིས་སུ་ངེས་
ཏེ༑ སྔ་མ་རྗེས་འཇུག་གང་ལ་ཞུགས་ཤིང་གནས་པའི་མིང་དེའི་དོན་ཇི་ལྟ་
བུ་ཞིག་སྟོན་པར་འགྱུར་བ་དང་། ཕྱི་མ་རྗེས་འཇུག་དེས་མིང་མཐའ་ལ་སོགས་
པ་འདྲེན་ཚུལ་གྱིས་དོན་གང་ཞིག་སྟོན་པ་འགྱུར་བ་གཉིས་སུ་ངེས་པའི་ཕྱིར།
མིང་མཐའ་སོགས་ལ་ལྟོས་ནས་སྔ་མར་གྲུབ་པའི་རྗེས་འཇུག་སོགས་གང་ལ་
ཞུགས་པའི་མིང་གཞི་ཆོས་ཅན། ཁྱོད་ཀྱིས་བདག་གཞན་དུས་གསུམ་སོགས་
དོན་ཅི་ཞིག་སྟོན་པ་མིང་དེའི་སྔོན་དུ་གནས་པའི་སྔོན་འཇུག་ལྔ་ལས་དོན་གང་
ཞིག་བསྟན་པ་ལྟར་སྦྱར་ནས་རྟོགས་པར་བྱ་སྟེ། དཀའ་གནད་གསལ་མེ་
ལས། སྔ་མ་གང་ལྟར་འགྱུར་བ་ནི། །རྗེས་འཇུག་གང་ལ་ཞུགས་པ་ཡི། །མིང་
དེས་བདག་གཞན་སོགས་གང་སྟོན། །ཕལ་ཆེར་མིང་དེའི་སྔོན་འཇུག་གི། །
ནུས་པ་སྦྱར་ནས་རྟོགས་པར་བྱ། །ཞེས་གསུངས་པའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། ཁྱོད་སྔོན་འཇུག་གི་ཕོ་ཡིག་གི་ནུས་པ་དང་སྦྱར་ནས་
དངོས་པོ་བདག་སྟོན་བྱེད་དུ་འཇུག་ན། ཁྱོད་དུས་གསུམ་གང་རུང་སྟོན་བྱེད་
དུ་མི་འཇུག་པས་ཁྱབ་ཟེར་ན། རྗེས་འཇུག་གི་ཡི་གེ་ང་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་སྔོན་འཇུག་
69

དངོས་གཞིའི་སློབ་དེབ་རིག་པའི་ཉིན་བྱེད།
གི་ཕོ་བ་ཡིག་དང་སྦྱར་ནས་དངོས་པོ་བདག་སྟོན་བྱེད་དུ་འཇུག་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། དེ་ལྟར་སྟོན་བྱེད་དུ་འཇུག་པའི་དཔེར་
བརྗོད་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བགྲུང་ལྟ་བུ་
དེ༑ དེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བྱེད་པའི་
ལས་དང་འབྲེལ་བའི་བྱ་ཚིག་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་
ཡོད་པར་ཐལ། བྱེད་པའི་ལས་དང་འབྲེལ་བའི་བྱ་ཚིག་ཡིན་ན། དངོས་
པོ་བདག་སྟོན་བྱེད་དུ་འཇུག་པས་ཁྱབ་པའི་ཕྱིར། རྩ་བར་འདོད་ན། རྗེས་
འཇུག་གི་ཡི་གེ་ང་ཆོས་ཅན། ཁྱོད་དུས་གསུམ་གང་རུང་སྟོན་བྱེད་དུ་མི་འཇུག་
པ་མ་ཡིན་པར་ཐལ། ཁྱོད་དུས་གསུམ་གང་རུང་སྟོན་བྱེད་དུ་འཇུག་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ད་ལྟ་བ་དང་མ་འོངས་
པ་སྟོན་བྱེད་དུ་འཇུག་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
ཁྱོད་ད་ལྟ་བ་དང་མ་འོངས་པ་སྟོན་བྱེད་དུ་འཇུག་པའི་དཔེར་བརྗོད་ཡོད་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། དགང་ལྟ་བུ་མ་འོངས་པ་
དང་། འགེང་ལྟ་བུ་ད་ལྟ་བ་སྟོན་བྱེད་ཀྱི་བྱ་ཚིག་ཡིན་པའི་ཕྱིར། མ་གྲུབ་
ན༑ དེར་ཐལ། དགང་ལྟ་བུ་བྱ་བའི་ལས་དང་འབྲེལ་བའི་བྱ་ཚིག་ང་། འགེང་
ལྟ་བུ་བྱེད་པའི་ལས་དང་འབྲེལ་བའི་བྱ་ཚིག་ཡིན་པའི་ཕྱིར། རྟགས་སླ།
ཡང་ཁ་ཅིག་ན་རེ། ཁྱོད་བདག་གཞན་དུས་གསུམ་གང་རུང་སྟོན་བྱེད་
དུ་འཇུག་པ་ཡོད་པར་རྟོགས་པའི་ཚད་མ་ཡོད་ན། ཁྱོད་སྔོན་འཇུག་གི་ནུས་
པ་དང་སྦྱར་ནས་བདག་གཞན་དུས་གསུམ་གང་རུང་སྟོན་བྱེད་དུ་འཇུག་པ་
ཡོད་པར་རྟོགས་པའི་ཚད་མ་ཡོད་པས་ཁྱབ་ཟེར་ན། བྱ་ཚིག་སྨིན་གྱི་ཚོགས་

རྟགས་འཇུག་གི་སྐོར།
པ་ན་ཡོད་པའི་རྗེས་འཇུག་ན་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། ཁྱོད་དུས་གསུམ་སྟོན་བྱེད་དུ་འཇུག་པའི་
ཕྱིར། མ་གྲུབ་ན། དེ་ཆོས་ཅན། དེར་ཐལ། འདས་མ་འོངས་ད་ལྟ་
གསུམ་པོ་དེ་དེས་བསྟན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
སྨིན་ཞེས་པའི་བྱ་ཚིག་འདིས་དུས་གསུམ་ག་བསྟན་པའི་ཕྱིར། རྩ་བར་འདོད་
ན༑ དེ་ཆོས་ཅན། ཁྱོད་སྔོན་འཇུག་གི་ནུས་པ་དང་སྦྱར་ནས་བདག་གཞན་
དུས་གསུམ་གང་རུང་སྟོན་བྱེད་དུ་འཇུག་པ་ཡོད་པར་རྟོགས་པའི་ཚད་མ་མེད་
པར་ཐལ། ཁྱོད་སྔོན་འཇུག་གི་ནུས་པ་དང་སྦྱར་ནས་བདག་གཞན་དུས་གསུམ་
གང་རུང་སྟོན་བྱེད་དུ་འཇུག་པ་མ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་སྔོན་འཇུག་གི་ནུས་པ་དང་མ་སྦྱར་བའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་ཚོགས་པ་ན་སྔོན་འཇུག་མེད་
པའི་ཕྱིར། མ་ཁྱབ། ཁྱབ་པ་ཡོད་པར་ཐལ། བྱ་ཚིག་གང་དང་གང་གི་
ཚོགས་པ་ན་སྔོན་འཇུག་མེད་ན། ཚོགས་པ་དེའི་རྗེས་འཇུག་དེ་སྔོན་འཇུག་
གི་ནུས་པ་དང་སྦྱར་ནས་བདག་གཞན་དུས་གསུམ་གང་རུང་སྟོན་རིགས་ཞེས་
པའི་རྣམ་གཞག་མི་འཐད་པའི་ཕྱིར། མ་གྲུབ་ན། བྱ་ཚིག་གང་དང་གང་
གི་ཚོགས་པ་ན་སྔོན་འཇུག་ཡོད་མེད་ཀྱི་ཁྱད་པར་གང་གིས་ཀྱང་འབྱེད་མི་ཐུབ་
པར་ཐལ་བའི་ཕྱིར་རོ། །
༢༽ ཕྱི་མ་གང་ལྟར་འགྱུར་བ་ལ་གསུམ།
（༡） མིང་མཐའ་དྲག་ཞན་འདྲེན་ཚུལ།
རྩ་བར། ཕྱི་མ་དག་གི་འདྲེན་ཚུལ་ནི། །ཕོ་ཡིས་ཕོ་ཡི་མིང་མཐའ་

དངོས་གཞིའི་སློབ་དེབ་རིག་པའི་ཉིན་བྱེད།
དྲངས། ། མོ་ཡིས་མོ་ཡི་མིང་མཐའ་དྲངས། །མ་ནིང་གིས་ནི་མ་ནིང་ངོ་། །
ཞེས་པའི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
ཕྱི་མའི་མིང་མཐའ་དང་རྣམ་དབྱེ་སོགས་ཆོས་ཅན། ཐོབ་ཐང་གི་དོན་
ཇི་ལྟར་འཇུག་པར་འདྲེན་ཚུལ་ཡོད་དེ། སྔ་མའི་རྗེས་འཇུག་དང་ཕྱི་མའི་
བརྗོད་བྱ་དག་ལ་ཅི་རིགས་པར་ལྟོས་པའི་སྒོ་ནས་འདྲེན་དགོས་པའི་ཕྱིར།
སྐབས་འདིའི་དངོས་བསྟན་དུ་གྱུར་པའི་མིང་མཐའ་འདྲེན་ཚུལ་ཆོས་ཅན།
ཁྱོད་ལ་གྲངས་གསུམ་དུ་ངེས་ཏེ། རྗེས་འཇུག་ཕོ་ཡིས་མིང་མཐའ་གཞན་
གྱི་མིང་གཞི་ཕོ་དྲངས་པ་དང་། རྗེས་འཇུག་མོ་ཡིས་མིང་མཐའ་མོ་དྲངས་
པ་དང་། རྗེས་འཇུག་མ་ནིང་གི་མིང་མཐའ་མ་ནིང་དྲངས་པ་གསུམ་དུ་ངེས་
པའི་ཕྱིར།
གཉིས་པ་མཐའ་དཔྱད་པ་ནི།
ཁྱོད་མིང་མཐའི་བྱེ་བྲག་ཡིན་ན། འདིར་བསྟན་འདྲེན་བྱ་མིང་མཐའི་
བྱེ་བྲག་ཡིན་པས་ཁྱབ་ཟེར་ན། དཔྱིད་ཅེས་པའི་ཚོགས་པ་ན་ཡོད་པའི་རྗེས་
འཇུག་ད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། ཁྱོད་མིང་མཐའ་ཡིན། ཁྱོད་མིང་མཐའ་དང་བདག་གཅིག་ཏུ་
འབྲེལ། ཁྱོད་མ་ཡིན་ཞིང་མིང་མཐའ་ཡང་ཡིན་པའི་གཞི་མཐུན་དུ་མ་གྲུབ་
པའི་ཕྱིར། རྟགས་དང་པོ་མ་གྲུབ་ན། དེ་ཆོས་ཅན། ཁྱོད་མིང་མཐའ་
ཡིན་པར་ཐལ། ཁྱོད་མིང་སྔ་མའི་མཐའི་རྗེས་འཇུག་ཡིན་པའི་ཕྱིར། མ་
ཁྱབ་ན། དེ་ལ་ཁྱབ་པ་ཡོད་པར་ཐལ། ཁྱོད་མིང་སྔ་མའི་མཐའི་རྗེས་འཇུག་

རྟགས་འཇུག་གི་སྐོར།
ཡིན་ན། ཁྱོད་མིང་མཐའ་ཡིན་དགོས་པའི་ཕྱིར། མ་གྲུབ་ན། དེར་ཐལ།
སི་ཏུའི་སུམ་རྟགས་འགྲེལ་ཆེན་ལས། དེས་ན་མིང་སྔ་མའི་མཐའི་རྗེས་འཇུག་
རྣམས་ཀྱང་མིང་མཐའ་ཡིན་མོད་ཀྱི། ཞེས་གསུངས་པའི་ཕྱིར། རྟགས་
གཉིས་པ་མ་གྲུབ་ན། དེ་ཆོས་ཅན། -
 མིང་མཐའ་དང་བདག་གཅིག་འབྲེལ་
ཡིན་པར་ཐལ། མིང་མཐའ་དང་བདག་ཉིད་གཅིག་པའི་སྒོ་ནས་ཐ་དད་གང་
ཞིག མིང་མཐའ་མེད་ན། ཁྱོད་མེད་དགོས་པའི་ཕྱིར། རྟགས་སླ། རྟགས་
གསུམ་པ་མ་གྲུབ་ན། དེ་ཆོས་ཅན། ཁྱོད་མ་ཡིན་ཞིང༌། མིང་མཐའ་ཡང་
ཡིན་པའི་གཞི་མཐུན་དུ་མ་གྲུབ་པར་ཐལ། དཔྱིད་ཀའི་མིང་མཐར་གྱུར་
པའི་ཀ་དེ་ཡང་དེ་ཡིན། སྟོན་ཁའི་མིང་མཐར་གྱུར་པའི་ཁ་དེ་ཡང་དེ་ཡིན།
དེ་གཉིས་ཕན་ཚུན་ཐ་དད་དུ་ཡང་གྲུབ་པའི་ཕྱིར། རྟགས་རྣམས་སླ། རྩ་
བར་འདོད་ན། དེ་ཆོས་ཅན། འདིར་བསྟན་འདྲེན་བྱ་མིང་མཐའི་བྱེ་བྲག་
མ་ཡིན་པར་ཐལ། ཁྱོད་དེའི་བྱེ་བྲག་ཡིན་པའི་འགྲོ་ཚུལ་གསུམ་པོ་དང་མི་
ལྡན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་འདིར་བསྟན་
འདྲེན་བྱ་མིང་མཐའ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། རྗེས་འཇུག་ཞུགས་སྟོབས་ཀྱིས་མིང་དུ་གྲུབ་པའི་མིང་སྔ་མ་དེ་ཉིད་
ཀྱི་ཆ་ཤས་མིང་དེའི་མཐར་སྦྱར་རྒྱུའི་མིང་མཐའ་མ་ཡིན་པའི་ཕྱིར། མ་
ཁྱབ་ན། ཁྱབ་པ་ཡོད་པར་ཐལ། རྗེས་འཇུག་གིས་མིང་དུ་གྲུབ་པའི་མིང་
སྔ་མ་དེ་ཉིད་ཀྱི་ཆ་ཤས་མིང་དེའི་མཐར་སྦྱར་རྒྱུ་དེ། འདིར་བསྟན་མིང་མཐའི་
དོན་ཡིན་པའི་ཕྱིར། མ་གྲུབ་ན། དེར་ཐལ། སི་ཏུའི་སུམ་རྟགས་འགྲེལ་
ཆེན་ལས། འདིར་བསྟན་གྱི་མིང་མཐའ་ཞེས་པ་ནི་རྗེས་འཇུག་གིས་མིང་
73

དངོས་གཞིའི་སློབ་དེབ་རིག་པའི་ཉིན་བྱེད། །
དུ་གྲུབ་པའི་མིང་སྔ་མ་དེ་ཉིད་ཀྱི་ཆ་ཤས་མིང་དེའི་མཐར་སྦྱར་རྒྱུ་ཞིག་ལ་ངོས་
འཛིན་དགོས་སོ། ཞེས་གསུངས་པའི་ཕྱིར། །
ཡང་ཁ་ཅིག་ན་རེ། མིང་སྔ་མའི་མཐའི་རྗེས་འཇུག་གིས་དྲངས་པའི་
མིང་མཐའ་མ་ཡིན་པ་ལས་ལོག་པ་ཡིན་ན། མིང་སྔ་མའི་མཐའི་རྗེས་འཇུག་
དང་རྟགས་མཚུངས་མ་ཡིན་པ་ལས་ལོག་པ་ཡིན་པས་ཁྱབ་ཟེར་ན། མངོན་
ཞེས་པ་ལྟ་བུ་མིང་སྔ་མའི་མཐའི་རྗེས་འཇུག་ན་ཡིས་དྲངས་པའི་མིང་མཐའ་
པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། རྗེས་འཇུག་གི་མ་ནིང་ན་ཡིས་མིང་དུ་གྲུབ་པའི་མིང་སྔ་མ་དེ་ཉིད་ཀྱི་
ཆ་ཤས་སུ་སྦྱར་རྒྱུའི་ཡི་གེ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་
པར་ཐལ། དེ་སྐབས་འདིར་རྗེས་འཇུག་གིས་དྲངས་པའི་མིང་མཐའི་དོན་
ཡིན་པ་གོང་དུ་བསྒྲུབས་ཟིན་པ་དེའི་ཕྱིར། རྩ་བར་འདོད་ན། དེ་ཆོས་ཅན།།
མིང་སྔ་མའི་མཐའི་རྗེས་འཇུག་དང་རྟགས་མཚུངས་མ་ཡིན་པ་ལས་ལོག་པ་
མ་ཡིན་པར་ཐལ། མིང་སྔ་མའི་མཐའི་རྗེས་འཇུག་དང་རྟགས་མཚུངས་
ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།
མིང་སྔ་མའི་མཐའི་རྗེས་འཇུག་དང་རྟགས་མཚུངས་མ་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། མིང་སྔ་མའི་མཐའི་རྗེས་འཇུག་གི་
རྟགས་མ་ནིང་དང་། དེས་དྲངས་པའི་མིང་མཐའི་རྟགས་ཕོ་ཡིན་པའི་ཕྱིར།
མ་ཁྱབ་ན། དེ་ལ་ཁྱབ་པ་ཡོད་པར་ཐལ། སྐབས་འདིའི་རྟགས་མཚུངས་
འདྲེན་ཚུལ་ཞེས་པའི་རྟགས་མཚུངས་དེ་མིང་སྔ་མའི་མཐའི་རྗེས་འཇུག་དང་
དེས་དྲངས་པའི་མིང་མཐའ་གཉིས་རྟགས་མཚུངས་ཡིན་མིན་ལ་བྱེད་དགོས་

རྟགས་འཇུག་གི་སྐོར།
པའི་ཕྱིར། མ་གྲུབ་ན། དེར་ཐལ། དབྱངས་ཅན་དགའ་བའི་བློ་གྲོས་
ཀྱི་རྟགས་འཇུག་དགོངས་འགྲེལ་རབ་གསལ་སྣང་བ་ལས། རྗེས་འཇུག་
གི་ནུས་པས་ཕྱི་མ་ཚིག་ཕྲད་རྟགས་མཚུངས་སོགས་ཇི་ལྟར་འདྲེན་པ་ནི།
མིང་མཐའི་རྗེས་འཇུག་ཕོ་ཡིག་གིས་མིང་གཞིའི་ཕོ་ཡིག་དྲངས་ཏེ། དེ་
བཞིན་དུ་མ་ཡིག་གིས་མོ་དྲངས་ཏེ། མ་ནིང་གིས་མ་ནིང་དྲངས་པ་ནི།
ཞེས་གསུངས་པའི་ཕྱིར།
(༢） རྣམ་དབྱེ་སྔ་ཤུགས་འདྲེན་ཚུལ།
རྩ་བར། མིང་མཐའ་དེ་དག་ཉིད་ཀྱིས་ནི། །དེ་ཉིད་རང་གི་སྒྲ་མཐུན་
པའི། །ཆོས་དངོས་ལས་དང་བྱེད་པ་དང་། །སྦྱིན་དང་འབྱུང་ཁུངས་འབྲེལ་
བ་དང་། །གནས་དང་བོད་པའི་སྒྲ་ཡང་དྲངས། །གཞན་ཡང་སླར་བསྡུ་
ལྷག་བཅས་དང་། །འབྱེད་སྡུད་བསྣན་དང་བདག་པོ་དང་། །དགག་སྒྲུབ་
རྒྱན་དང་དུས་ལའང་འཇུག །དེ་དག་སྔ་ཤུགས་འདྲེན་པས་འབྱུང་། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི།
བཤད་མ་ཐག་པའི་མིང་སྔ་མའི་མཐའི་རྗེས་འཇུག་ཏུ་གྱུར་པའི་མིང་
མཐའ་རྣམས་ཆོས་ཅན། རང་དང་རྟགས་མཚུངས་པའམ་བརྗོད་པ་བདེ་
བའི་སྒྲ་མཐུན་པར་གྱུར་པའི་རྣམ་དབྱེ་དང་ཚིག་ཕྲད་འདྲེན་ཏེ། རྣམ་དབྱེ་
དང་པོ་ངོ་བོ་ཙམ་སྟོན་པ་དང་། གཉིས་པ་ལས་སུ་བྱ་བ། གསུམ་པ་བྱེད་
པ༑ བཞི་པ་ཆེད་དུ་བྱ་བ། ལྔ་པ་འབྱུང་ཁུངས། དྲུག་པ་འབྲེལ་སྒྲ། བདུན་
པ་རྟེན་གནས། བརྒྱད་པ་འབོད་པ་སྟོན་བྱེད་ཀྱི་རྣམ་དབྱེ་རྣམས་དང་། རྣམ་
75

དངོས་གཞིའི་སློབ་དེབ་རིག་པའི་ཉིན་བྱེད།
དབྱེའི་ཡན་ལག་ཏུ་གྱུར་མ་གྱུར་གྱི་ཚིག་ཕྲད། སླར་བསྡུ། ལྷག་བཅས།
འབྱེད་སྡུད། བསྣན་པ། བདག་སྒྲ། དགག་སྒྲ། མིང་གི་ཆ་ཤས་སྒྲུབ་
བྱེད་དུ་གནས་པའི་སྒྲུབ་པ། ཚིག་རྒྱན། དུས་ཏེ་ཚེ་སྐབས་སྟོན་བྱེད་ལ་
འཇུག་པའི་ཕྲད་རྣམས་འདྲེན་པར་བྱེད་པའི་ཕྱིར། དེ་ལྟ་བུའི་དོན་སྟོན་
བྱེད་དུ་འཇུག་པའི་རྣམ་དབྱེ་དང་ཚིག་ཕྲད་རྣམས་ཆོས་ཅན། དེ་ལྟར་
སྟོན་བྱེད་དུ་འཇུག་པའི་ཚུལ་ནི་མིང་སྔ་མའི་ཤུགས་ཀྱིས་འདྲེན་པར་བྱེད་
དེ༔ རྗེས་འཇུག་གིས་མིང་དུ་གྲུབ་པའི་མིང་སྔ་མའི་མཐའི་རྗེས་འཇུག་
ཉིད་ཀྱིས་འདྲེན་པར་བྱེད་པའི་ཕྱིར། །
གཉིས་པ་མཐའ་དཔྱད་པ་ནི།
ཁ་ཅིག་ན་རེ། སྐབས་འདིར་མིང་མཐའ་སྔ་མས་དྲངས་པའི་ཡི་གེ་
ཡིན་ན། མིང་མཐའ་སྔ་མ་དང་རྟགས་མཚུངས་པས་ཁྱབ་ཟེར་ན། རྒྱན་
ཞེས་པའི་ཚོགས་པ་ན་ཡོད་པའི་རྗེས་འཇུག་ན་ཡིས་དྲངས་པའི་རྣམ་དབྱེ་དྲུག་
པའི་ཕྲད་གྱི་ཞེས་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། མིང་མཐའ་སྔ་མ་རྗེས་འཇུག་ན་ཡིག་གིས་དྲངས་
པའི་ཡི་གེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐབས་
འདིར་མིང་མཐའ་སྔ་མ་རྗེས་འཇུག་ན་ཡིག་གིས་རྣམ་དབྱེ་དྲུག་པའི་ཕྲད་
དྲངས་པའི་མཚན་གཞི་ཡིན་པའི་ཕྱིར། རྩ་བར་འདོད་ན། དེ་ཆོས་ཅན།
མིང་མཐའ་སྔ་མ་དང་རྟགས་མཚུངས་པ་མ་ཡིན་པར་ཐལ། མིང་མཐའ་
སྔ་མ་རྗེས་འཇུག་ན་ཡིག་དང་རྟགས་མཚུངས་པ་མ་ཡིན་པའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། མིང་མཐའ་སྔ་མའི་རྗེས་འཇུག་ན་ཡིག་
76

རྟགས་འཇུག་གི་སྐོར།
རྗེས་འཇུག་གི་མ་ནིང་གི་ཡི་གེ་ཡིན་པ་གང་ཞིག དེས་དྲངས་པའི་རྣམ་དབྱེ་
དྲུག་པའི་ཕྲད་གྱི་ཞེས་པ་མིང་གཞིའི་མོ་ཡིག་ཡིན་པའི་ཕྱིར། རྟགས་དང་
པོ་མ་གྲུབ་ཟེར་ན། རྟགས་དང་པོ་གྲུབ་པར་ཐལ། དེ་རྗེས་འཇུག་གི་ཡི་གེ་
ཡིན་པ་གང་ཞིག དེ་ཡིན་ན། རྗེས་འཇུག་གི་མ་ནིང་ན་ར་ལ་གསུམ་ལས་
གཞན་དུ་འོས་མེད་པའི་ཕྱིར། རྟགས་གཉིས་པ་དེར་ཐལ། མིང་གཞིའི་
མོ་ཡིག་ག་ཇ་ད་བ་བཞི་བོ་གང་རུང་ཡིན་པའི་ཕྱིར།
ཡང་ཁ་ཅིག་ན་རེ། མིང་སྔ་མའི་མཐའི་རྗེས་འཇུག་གིས་དྲངས་པའི་
རྣམ་དབྱེ་དང་འགལ་བ་ཡིན་ན། མིང་སྔ་མའི་མཐའི་རྗེས་འཇུག་གིས་དྲངས་
པའི་རྣམ་དབྱེ་དང་འབྲེལ་བ་མ་ཡིན་པས་ཁྱབ་ཟེར་ན། རྣམ་དབྱེ་དྲུག་པའི་
ཕྲད་གྱི་ཞེས་པ་དང་རྣམ་དབྱེ་ལྔ་པའི་ཕྲད་ནས་ཞེས་པ་གཉིས་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིང་སྔ་མའི་
མཐའི་རྗེས་འཇུག་གིས་དྲངས་པའི་རྣམ་དབྱེ་ཡང་ཡིན། ཁྱོད་ཀྱང་ཡིན་པའི་
གཞི་མཐུན་མེད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་
གཉིས་ཡིན་པ་མི་སྲིད་པའི་རྣམ་དབྱེ་ཡིན་པའི་ཕྱིར། མ་ཁྱབ་ན། དེ་ལ་
ཁྱབ་པ་ཡོད་པར་ཐལ། ཁྱོད་གཉིས་ཡིན་པ་མི་སྲིད་པའི་རྣམ་དབྱེ་ཡིན་ན།
ཁྱོད་གཉིས་ཀྱི་གཞི་མཐུན་མེད་དགོས་པའི་ཕྱིར། རྩ་བར་འདོད་ན། དེ་
ཆོས་ཅན། མིང་སྔ་མའི་མཐའི་རྗེས་འཇུག་གིས་དྲངས་པའི་རྣམ་དབྱེ་དང་
འབྲེལ་བ་ཡིན་པར་ཐལ། དེ་དེའི་བྱེ་བྲག་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་དེའི་བྱེ་བྲག་ཡིན་པའི་འགྲོ་ཚུལ་གསུམ་པོ་ཚང་
བའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་དེ་ཡིན། ཁྱོད་དེ་

དངོས་གཞིའི་སློབ་དེབ་རིག་པའི་ཉིན་བྱེད།
དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་དེ་ཡང་ཡིན་པའི་གཞི་མཐུན་
དུ་མ་གྲུབ་པའི་ཕྱིར། རྟགས་རྣམས་རེ་རེ་ནས་སླ།
( ༣） ནང་གསེས་ཀྱི་འཇུག་ཚུལ། །
རྩ་བར། དེ་དག་ནང་གསེས་གང་འཇུག་པ། །མཐར་སྦྱར་འོག་མའི་
མིང་དོན་ལས། །སྤྱིར་འཇུག་ཡོད་དམ་བྱེད་པ་ཡོད། །དེ་བཞིན་ཆེད་བྱེད་
རྟེན་བྱེད་དང་། །ལས་བྱ་བླང་བྱ་བསྒྲུབ་པར་བྱ། །སྔོན་དུ་བོད་པ་གནས་
པའམ། །གཞན་ཡང་ཚིག་དོན་འོག་མ་ལས། །བསྡུ་རྒྱུ་ཡོད་དམ་མེད་པ་
དང་། །གོང་མ་ལས་ཀྱང་དེ་བཞིན་སྟེ། །རྣམ་གྲངས་དག་ནི་བཀོད་པ་
ལས། །བསྐྱར་བ་ཡོད་དམ་མེད་པ་དང་། །ཕོ་སྒྲ་དག་ནི་མོ་སྒྲ་དག །མིང་
གི་མཐའ་ན་ཡོད་མེད་དང་། །རྒྱན་དུ་གྱུར་པ་རྣམས་ལ་ཡང་། །དོན་ལ་
སྙེག་པ་ཡོད་མེད་དང་། །བསྟན་བྱ་ལྷག་མ་ཡོད་མེད་དང་། །ཚིག་དོན་རྫོགས་
དང་མ་རྫོགས་ཀྱིས། །དེ་དག་ནང་གསེས་རྣམ་པར་དབྱེ། །
ཞེས་སོགས་ཀྱི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
སྔར་བཤད་པའི་རྣམ་དབྱེའི་ཡན་ལག་ཏུ་གྱུར་མ་གྱུར་གྱི་ཚིག་ཕྲད་དང་
རྣམ་དབྱེ་དེ་དག་ཆོས་ཅན། དོན་གང་ཞིག་སྟོན་བྱེད་དུ་འཇུག་པ་ནི་ཚིག་ཕྲད་
དང་རྣམ་དབྱེ་དག་གི་མཐར་སྦྱར་རྒྱུའི་ཚིག་དོན་འོག་མ་ལས་ཤེས་དགོས་ཏེ།
ཚིག་ཕྲད་དང་རྣམ་དབྱེ་དེ་དག་གི་མཐར་སྦྱར་རྒྱུའི་ཚིག་དོན་ལས་རྣམ་དབྱེ་
དང་ཚིག་ཕྲད་དེ་དག་གིས་ནང་གསེས་དོན་གང་ཞིག་སྟོན་བྱེད་དུ་འཇུག་པ་
ངེས་ནུས་པའི་ཕྱིར། སྐབས་འདིར་བསྟན་པའི་རྣམ་དབྱེ་དག་ཆོས་ཅན།
78

རྟགས་འཇུག་གི་སྐོར།
མཐར་སྦྱར་རྒྱུའི་ཚིག་དོན་ལས་ནང་གསེས་དུ་མར་དབྱེ་སྟེ། རྣམ་དབྱེ་དང་
པོ་དང་། རྣམ་དབྱེ་གསུམ་པ། རྣམ་དབྱེ་བཞི་པ། རྣམ་དབྱེ་བདུན་པ།
རྣམ་དབྱེ་གཉིས་པ། རྣམ་དབྱེ་ལྔ་པ། རྣམ་དབྱེ་དྲུག་པ། རྣམ་དབྱེ་བརྒྱད་
པ་འབོད་པ་དང་བཅས་བརྒྱད་དུ་དབྱེ་བའི་ཕྱིར། སྐབས་འདིར་བསྟན་གྱི་
རྣམ་དབྱེའི་ཡན་ལག་ཏུ་གྱུར་མ་གྱུར་གྱི་ཚིག་ཕྲད་དག་ཆོས་ཅན། ཚིག་དོན་
སྔ་མའམ་མཐར་སྦྱར་རྒྱུའི་ཚིག་དོན་གྱི་དབང་གིས་ནང་གསེས་དུ་མར་དབྱེ་
སྟེ༑ ཚིག་དོན་གོང་འོག་བསྡུ་རྒྱུ་ཡོད་པས་སྡུད་པ་དང་། རྣམ་གྲངས་དུ་
མར་བཀོད་པ་སོ་སོར་འབྱེད་པས་འབྱེད་པ། མིང་མཐར་གསར་དུ་སྦྱར་
བའི་ཕོ་སྒྲ་དང་མོ་སྒྲ་དང་། མིང་མཐར་གསར་དུ་སྦྱར་བ་མ་ཡིན་པར་
མིང་མཐར་ངོ་བོའམ་བྱ་བ་གང་ཡིན་དེ་ཉིད་སྟོན་བྱེད་དུ་འཇུག་པས་སྒྲུབ་
པ་དང་། ཚིག་དོན་སྔ་ཕྱི་གཉིས་ཀྱི་མཐུན་མི་མཐུན་གྱི་ཆོས་གཉིས་གཞི་
གཅིག་ཏུ་སྡུད་པས་རྒྱན་སྡུད་དང་། ཚིག་དོན་སྔ་མའི་འཕྲོས་དེ་མ་ཐག་
ཏུ་བསྟན་བྱ་ལྷག་མ་འདྲེན་པས་ལྷག་བཅས་དང་། བསྟན་བྱ་ལྷག་མ་མེད་
པས་སླར་བསྡུ་བཅས་སུ་དབྱེ་བའི་ཕྱིར།
གཉིས་པ་མཐའ་དཔྱད་པ་ནི།
ཁ་ཅིག་ན་རེ། སྐབས་འདིར་བསྟན་གྱི་རྣམ་དབྱེ་མ་ཡིན་པ་ལས་
ལོག་པ་ཡིན་ན། མིང་མཐའི་རྗེས་འཇུག་གིས་དྲངས་པའི་རྣམ་དབྱེ་མ་ཡིན་
པ་ལས་ལོག་པ་ཡིན་པས་ཁྱབ་ཟེར་ན། རྣམ་དབྱེ་དང་པོའི་མཚན་གཞིར་
གྱུར་པའི་བུམ་པ་ཞེས་པའི་སྒྲ་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། སྐབས་འདིར་བསྟན་གྱི་རྣམ་དབྱེ་ཡིན་
79

དངོས་གཞིའི་སློབ་དེབ་རིག་པའི་ཉིན་བྱེད།
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སྐབས་འདིར་བསྟན་གྱི་
རྣམ་དབྱེ་བརྒྱད་པོ་གང་རུང་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། སྐབས་འདིར་བསྟན་གྱི་རྣམ་དབྱེ་དང་པོ་ངོ་བོ་ཙམ་སྟོན་པ་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། མིང་མཐའི་རྗེས་འཇུག་གིས་
དྲངས་པའི་རྣམ་དབྱེ་མ་ཡིན་པ་ལས་ལོག་པ་མ་ཡིན་པར་ཐལ། མིང་མཐའི་
རྗེས་འཇུག་གིས་དྲངས་པའི་རྣམ་དབྱེ་མ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཁྱོད་འདྲེན་བྱེད་ཀྱི་མིང་མཐའི་རྗེས་འཇུག་མེད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་སྔོན་དུ་ཁྱོད་
འདྲེན་བྱེད་ཀྱི་རྗེས་འཇུག་གང་ཡང་མེད་པའི་ཕྱིར། རྟགས་སླ།
ཡང་ཁ་ཅིག་ན་རེ། རྣམ་དབྱེ་ཡིན་ན། རྣམ་དབྱེ་བརྒྱད་པོ་གང་རུང་
ཡིན་པས་ཁྱབ་ཟེར་ན། ཕྲད་ཆོས་ཅན། དེར་ཐལ། དེའི་ཕྱིར། མ་གྲུབ་
ན༑ དེ་ཆོས་ཅན། དེར་ཐལ། ཆོས་གཉིས་ཀྱི་རྣམ་པ་མ་འདྲེས་པ་གསལ་
བར་བྱེད་ཅིང་། ཚིག་གི་བསྟན་དོན་ངེས་པར་བྱེད་པའི་ནུས་པ་དང་ལྡན་པའི་
རྐྱེན་ཁྱད་པར་ཅན་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ།
དེ་རྣམ་དབྱེའི་གོ་དོན་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དེར་
ཐལ། རྣམ་དབྱེ་དང་པོ་ངོ་བོ་ཙམ་སྟོན་པ་མ་ཡིན་པ་གང་ཞིག རྣམ་དབྱེ་
ལྷག་མ་བདུན་པོ་གང་ཡང་མ་ཡིན་པའི་ཕྱིར། །
༤༽ རྗེས་འཇུག་རྣམས་དགོས་པ་ཅིའི་ཕྱིར་འཇུག་ཚུལ།
རྩ་བར། ཅི་ཕྱིར་འཇུག་པར་བྱེད་ཅེ་ན། །ཡི་གེའི་ཁོངས་ནས་མིང་
ཕྱུངས་ཏེ། །མིང་གི་ཁོངས་ནས་ཚིག་ཕྱུངས་ནས། །ཚིག་གིས་དོན་རྣམས་
80

རྟགས་འཇུག་གི་སྐོར།
སྟོན་པར་བྱེད། ། མོ་ཡི་གེ་མེད་པ་ན། །ཕོ་ཡིག་བརྗོད་པ་མེད་པར་འགྱུར། །ཕོ་
ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་པར་ནི། །མིང་
དང་ཚིག་ཀྱང་གསལ་མི་ནུས། །མིང་ཚིག་གསལ་བ་མེད་ན་ནི། །དོན་རྣམས་
བརྗོད་པར་མི་འགྱུར་རོ། ། དེ་ལྟར་གྱུར་ན་འཇིག་རྟེན་དུ། །དོན་མཚོན་
བརྗོད་པ་ཀུན་ཀྱང་མེད། །རིག་བྱེད་སྨྲ་བའང་ཡོད་མི་འགྱུར། །ཉན་ཐོས་
རང་རྒྱལ་སངས་རྒྱས་ཀྱི། །བསླབ་པ་རྣམས་ཀྱང་མེད་པར་འགྱུར། །ཇི་
ལྟར་འཇིག་རྟེན་སེམས་ཅན་དག །ཕུང་པོ་ཁམས་དང་སྐྱེ་མཆེད་དང་། །གྲུབ་
མཐའ་གཞན་ཡང་ཡོད་མོད་ཀྱི། །རང་ཉིད་ཀྱིས་ནི་མི་ཤེས་བཞིན། །དེ་
བཞིན་ཡི་གེའི་འཇུག་ཚུལ་རྣམས། །སྨྲ་བ་ཀུན་ལ་གནས་གྱུར་ཀྱང་། །རང་
ཚུལ་དེ་ཉིད་མི་ཤེས་པས། །དོན་ལ་སྦྱོར་བ་ག་ལ་ཤེས། །དེ་ཕྱིར་སྨྲ་བའི་
དབང་ཕྱུག་གི །རྗེས་སྨྲས་འདི་ཀུན་རྟོགས་གྱུར་ཅིག །
ཅེས་སོགས་ཀྱི་སྐབས་སུ་སྦྱོར་བ་འགོད་པ་དང་མཐའ་དཔྱད་པ་གཉིས།
དང་པོ་སྦྱོར་བ་འགོད་པ་ནི། །
རྗེས་འཇུག་བཅུ་པོ་ཆོས་ཅན། དགོས་པ་ཅིའི་ཕྱིར་འཇུག་པའི་ཚུལ་
ཡོད་དེ། སྔོན་འཇུག་ཡོད་མེད་ཇི་ལྟར་ཡང་རྗེས་འཇུག་བཅུ་པོ་གང་རུང་
མ་ཞུགས་པར་དོན་གྱི་ངོ་བོ་སྟོན་པའི་མིང་དང་། ཁྱད་པར་སྟོན་པའི་ཚིག་
ཏུ་གྲུབ་པ་མི་སྲིད་པས། ཡི་གེའི་ཁུངས་ནས་མིང་དང་། མིང་གི་ཁོངས་
ནས་ཚིག་དབྱུང་ཕྱིར་དང་། ཚིག་དེས་དོན་མཚོན་པའི་བརྗོད་པ་ཀུན་སྟོན་
བྱེད་དུ་འཇུག་པའི་ཕྱིར།
མོ་ཡིག་ཨཱ་ལི་བཞི་བོ་ཆོས་ཅན། ཁྱོད་རྣམས་མེད་ན། ཕོ་ཡིག་ཀཱ་
81

དངོས་གཞིའི་སློབ་དེབ་རིག་པའི་ཉིན་བྱེད།
ལི་སུམ་ཅུ་ཁོ་ནས་དོན་རྣམས་བརྗོད་པར་མི་འགྱུར་ཏེ། ཨཱ་ལི་རྣམས་ལ་ལྟོས་
པའི་བརྗོད་པ་དེ་སྙེད་མི་ཚང་བར་འགྱུར་བའི་ཕྱིར། རྗེས་འཇུག་ཡི་གེ་བཅུ་
པོ་ཆོས་ཅན། ཁྱོད་མེད་ན། དོན་རྣམས་བརྗོད་པ་མེད་པར་འགྱུར་ཏེ། དོན་
གྱི་ངོ་བོ་སྟོན་པའི་མིང་དང་། ཁྱད་པར་སྟོན་པའི་ཚིག་གྲུབ་པ་མེད་པའི་ཕྱིར།
རྗེས་འཇུག་ཞུགས་སྟོབས་ཀྱིས་མིང་དང་ཚིག་ཏུ་གྲུབ་པ་ཆོས་ཅན། ཁྱོད་
མེད་ན། དོན་མཚོན་པའི་བརྗོད་པ་དང་། ཐུན་མོང་གི་རིག་གནས་བཟོ་
དང་། གསོ་རིག་སོགས་རིག་བྱེད་དང་། ཐུན་མིན་ཉན་ཐོས་དང་། རང་
སངས་རྒྱས་ཀྱི་བསླབ་པ་རྣམས་སྟོན་ཞིང་སྨྲ་བ་ཡང་མེད་པར་འགྱུར་ཏེ། བླང་
དོར་གསལ་བར་སྟོན་པའི་ཚིག་མེད་པའི་ཕྱིར།
ཤེས་བྱ་ཆོས་ཅན། འཇིག་རྟེན་དུ་སེམས་ཅན་རང་རྒྱུད་ཀྱིས་བསྡུས་
པའི་ཕུང་ཁམས་སྐྱེ་མཆེད་དང་། གྲུབ་མཐའ་མཆོག་དམན། གཞན་ཡང་།
དོན་གྱི་ཁྱད་པར་སྣ་ཚོགས་ཡོད་པ་དེ་དག་འདི་དང་འདིའོ་ཞེས་ཚིག་གིས་བརྡ་
མ་སྤྲད་པར་རང་ཉིད་ཀྱིས་མི་ཤེས་བཞིན་དུ། ཡི་གེའི་འཇུག་ཚུལ་རྣམས་
རང་རང་གི་སྨྲ་བའི་ངག་ཀུན་ལ་རང་ཆས་སུ་ཡོད་ཀྱང་། ཚིག་འདིས་དོན་
འདི་སྟོན་ནོ་ཞེས་དོན་ལ་སྦྱོར་ཚུལ་ཤེས་པར་མི་འགྱུར་ཏེ། བརྡ་མ་སྤྲད་པར་
ཚིག་རང་གི་གནས་ཚུལ་དེ་ཉིད་ཇི་བཞིན་མི་ཤེས་པའི་ཕྱིར། ཤེས་བྱ་ཆོས་
ཅན། སློབ་དཔོན་ཐོན་མིས་རྟགས་ཀྱི་འཇུག་པའི་འཇུག་ཏུ་ཐུགས་སྨོན་རྒྱ་
ཆེར་མཛད་པའི་ཚུལ་ཡོད་དེ། སློབ་དཔོན་ཐོན་མིས་འཕགས་ཡུལ་གྱི་སྨྲ་
བའི་དབང་ཕྱུག་དག་གི་རྗེས་སུ་འབྲངས་ནས་ཡུལ་དེ་ཡི་ཡི་གེ་དང་མཐུན་པར་
བོད་ཀྱི་བརྡ་སྤྲོད་ཀྱི་ཚུལ་སྨྲས་པ་འདི་ཡི་དོན་གངས་ཅན་གྱི་སྐྱེ་བོ་ཀུན་གྱིས་

རྟགས་འཇུག་གི་སྐོར།
རྟོགས་པར་གྱུར་ཅིག་ཅེས་ཐུགས་སྨོན་མཛད་པའི་ཕྱིར།
གཉིས་པ་མཐའ་དཔྱད་པ་ནི། །
ཁ་ཅིག་ན་རེ། ཡི་གེ་དུ་མ་འདུས་པའི་མིང་ཡིན་ན། ཁྱོད་ཀྱི་ཆ་ཤས་
སུ་རྣམ་དབྱེ་དང་ཚིག་ཕྲད་གང་རུང་མ་ཞུགས་པས་ཁྱབ་ཟེར་ན། འཁོར་
ལོའི་དབང་ཕྱུག་ཅེས་པའི་མིང་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཡི་གེ་གཉིས་སམ་མང་པོ་འདུས་པའང་
རུང་དོན་གྱི་ངོ་བོ་ཙམ་སྟོན་པའི་སྒྲ་ཡིན་པའི་ཕྱིར། མ་ཁྱབ་ན། ཁྱབ་པ་
ཡོད་པར་ཐལ། དེ་མིང་གི་དོན་ཡིན་པའི་ཕྱིར། མ་གྲུབ་ན། དེར་ཐལ།
སི་ཏུའི་སུམ་རྟགས་འགྲེལ་ཆེན་ལས། འདིར་ནི་བོད་སྐད་གཞིར་བཞག་གིས་
གང་ཞིག་ཡི་གེ་གཉིས་སམ་མང་པོ་འདུས་པའང་རུང་དོན་གྱི་ངོ་བོ་ཙམ་སྟོན་
པའི་སྒྲ་ནི་མིང་ཡིན་ཞིང་། ཞེས་གསུངས་པའི་ཕྱིར། རྩ་བར་འདོད་མི་
ནུས་ཏེ། ཁྱོད་ཀྱི་ཆ་ཤས་སུ་རྣམ་དབྱེ་དང་ཚིག་ཕྲད་གང་རུང་ཞུགས་ཡོད་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ཀྱི་ཆ་ཤས་སུ་རྣམ་
དབྱེ་དྲུག་པའི་ཕྲད་འི་ཡི་སྒྲ་ཞུགས་ཡོད་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། ཁྱོད་ཀྱི་ཆ་ཤས་སུ་རྣམ་དབྱེ་དང་ཕྲད་གང་རུང་ཞུགས་
ཡོད་པ་གང་ཞིག དེ་ནིའི་སྒྲ་ལས་འོས་མེད་པའི་ཕྱིར། རྟགས་དང་པོ་མ་
གྲུབ། དེ་ཆོས་ཅན། ཁྱོད་ཀྱི་ཆ་ཤས་སུ་རྣམ་དབྱེ་དང་ཕྲད་གང་རུང་ཞུགས་
ཡོད་པར་ཐལ། སི་ཏུའི་སུམ་རྟགས་འགྲེལ་ཆེན་ལས། དེ་བཞིན་གཤེགས་
པ༑ ཀུན་ཏུ་བཟང་པོ། འཁོར་ལོའི་དབང་ཕྱུག་ལྟ་བུ་ཅི་རིགས་པར་འབྱུང་
བས་དེ་རྣམས་ལ་ཕྲད་དང་རྣམ་དབྱེ་ཡོད་པས་ཚིག་ཏུ་འཁྲུལ་བར་མི་བྱ་སྟེ་

དངོས་གཞིའི་སློབ་དེབ་རིག་པའི་ཉིན་བྱེད།
སྤྱི་ལྡོག་ནས་མིང་ཅན་དེའི་དོན་གྱི་ངོ་བོ་ཙམ་སྟོན་པས་མིང་ཉིད་ཡིན་པའི་ཕྱིར།
ཞེས་གསུངས་པའི་ཕྱིར།
ཁ་ཅིག་ན་རེ། སྐབས་འདིར་བསྟན་གྱི་མོ་ཡིག་ཡིན་ན། མིང་གཞི་
ལ་ཕོ་མོ་མ་ནིང་གསུམ་དུ་ཕྱེས་པའི་མོ་ཡིག་ཡིན་པས་ཁྱབ་ཟེར་ན། དབྱངས་
ཡིག་བཞི་བོ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། གདངས་ཀྱི་ང་རོ་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་
ཡོད་པར་ཐལ། གདངས་ཀྱི་ང་རོ་ཡིན་ན། སྐབས་འདིར་བསྟན་གྱི་མོ་
ཡིག་ཡིན་དགོས་པའི་ཕྱིར། མ་གྲུབ་ན། དེར་ཐལ། པྲ་ཏིའི་རྟགས་
འཇུག་དགོངས་འགྲེལ་ལས། དབྱངས་ཡིག་ཨི་ལ་སོགས་པ་ཡི། །མོ་
ཡི་ཡི་གེ་མེད་པ་ན། །གདངས་ཀྱི་ང་རོ་དང་བྲལ་བས། །ཀ་སོགས་གསལ་
བྱེད་རྐྱང་པ་ཡི། ། ཕོ་ཡིག་བརྗོད་པ་མེད་པར་འགྱུར། །ཞེས་གསུངས་
པའི་ཕྱིར། རྩ་བར་འདོད་ན། དེ་ཆོས་ཅན། མིང་གཞི་ལ་ཕོ་མོ་མ་ནིང་
གསུམ་དུ་ཕྱེས་པའི་མོ་ཡིག་མ་ཡིན་པའི་ཕྱིར། མ་གྲུབ་ན། དེ་ཆོས་ཅན།།
དེར་ཐལ། དེ་མིང་གཞིའི་ཡི་གེ་མ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ། གསལ་བྱེད་ཀྱི་ཡི་གེ་མ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཡི་གེ་གང་ཞིག དབྱངས་ཡིག་ཡིན་པའི་ཕྱིར། མ་
ཁྱབ་ན། དེ་ལ་ཁྱབ་པ་ཡོད་པར་ཐལ། ཡི་གེ་གང་ཞིག དབྱངས་ཡིག་
ཡིན་ན། གསལ་བྱེད་མ་ཡིན་དགོས་པའི་ཕྱིར། མ་གྲུབ་ན། དེར་ཐལ།
བོད་ཀྱི་ཡི་གེ་ལ་གཉིས་སུ་གྲངས་ངེས་པའི་ཕྱིར། མ་གྲུབ་ན། དེར་ཐལ།
ས་པཎ་གྱི་སྡེབ་སྦྱོར་ལས། སྤྱིར་ནི་བོད་ཀྱི་ཡི་གེ་ལ། །དབྱངས་དང་གསལ་
84

རྟགས་འཇུག་གི་སྐོར།
བྱེད་གཉིས་སུ་དབྱེ། །ཞེས་གསུངས་པའི་ཕྱིར། །
ཁ་ཅིག་ན་རེ། སྐབས་འདིར་བསྟན་གྱི་རིག་བྱེད་དེ་མཆོད་སྦྱིན་སོགས་
རིག་བྱེད་བཞི་ཁོ་ན་ལ་བྱེད་ཟེར་ན། བཟོ་དང་རྩིས་གཉིས་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཐུན་མོང་གི་
རིག་གནས་ཡིན་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། ཐུན་
མོང་གི་རིག་གནས་ཡིན་ན། སྐབས་འདིར་བསྟན་གྱི་རིག་བྱེད་ཡིན་དགོས་
པའི་ཕྱིར། མ་གྲུབ་ན། དེར་ཐལ། སི་ཏུའི་སུམ་རྟགས་འགྲེལ་ཆེན་ལས།
འདིར་རིག་བྱེད་ཅེས་པ་མཆོད་སྦྱིན་སོགས་རིག་བྱེད་བཞི་པོ་ཁོ་ན་ལ་འདོད་
པ་ནི་ཁྱབ་ཆུང་བས་མི་ལེགས་ཏེ་བོད་བརྡ་སོར་གཞག་གིས་ཐུན་མོང་བའི་ཤེས་
བྱ་རིག་གནས་ཐམས་ཅད་ལའང་རིག་བྱེད་ཅེས་པའི་སྒྲ་འཇུག་པའི་ཕྱིར་རོ།
ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། མཆོད་སྦྱིན་
སོགས་བཞི་པོ་གང་རུང་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཐུན་མོང་བའི་རིག་གནས་ཡིན་ན། མཆོད་སྦྱིན་སོགས་བཞི་པོ་གང་
རུང་མ་ཡིན་དགོས་པའི་ཕྱིར། མ་གྲུབ་ན། དེར་ཐལ། མཆོད་སྦྱིན་སོགས་
བཞི་པོ་ཕྱི་རོལ་བའི་ཐུན་མོང་མ་ཡིན་པའི་གྲུབ་མཐའི་འདོད་པ་ཡིན་པའི་ཕྱིར།།
ཁ་ཅིག་ན་རེ། ་བརྡ་ཇི་ལྟར་སྦྱོར་བའི་ཚུལ་གྱི་སྔ་ལོགས་སུ་བྱུང་བ་
ཡིན་ན། དེའི་ཕྱི་ལོགས་སུ་བྱུང་བའི་ཁྱོད་མེད་པས་ཁྱབ་ཟེར་ན། ཡི་གེ་
དང་མིང་དང་ཚིག་གི་འཇུག་པ་རྣམས་ཚུལ་བཞིན་དུ་རྟོགས་པ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། བརྡ་ཇི་ལྟར་
སྦྱོར་བའི་ཚུལ་གྱི་རྒྱུ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།

དངོས་གཞིའི་སློབ་དེབ་རིག་པའི་ཉིན་བྱེད།
ཁྱོད་འདུས་བྱས་གང་ཞིག བརྡ་ཇི་ལྟར་སྦྱོར་བའི་ཚུལ་རྟོགས་པ་ཁྱོད་ལ་རག་
ལས་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། སི་ཏུའི་སུམ་
རྟགས་འགྲེལ་ཆེན་ལས། ཐུན་མོང་དང་ཐུན་མོང་མིན་པའི་རིག་བྱེད་དང་
བསྟན་བཅོས་དང་བསླབ་པ་གསུམ་དང་ཐོས་བསམ་སྒོམ་གསུམ་སོགས་ལེགས་
པར་སློབ་ཅིང་ཤེས་སུ་རུང་བ་བརྡ་ཇི་ལྟར་སྦྱོར་བའི་ཚུལ། ཡི་གེ་དང་མིང་
དང་ཚིག་གི་འཇུག་པ་རྣམས་ཚུལ་བཞིན་དུ་རྟོགས་པ་ལ་རག་ལས་པར་མཐོང་
ནས། ཞེས་གསུངས་པའི་ཕྱིར། རྩ་བར་འདོད་ན། དེ་ཆོས་ཅན། བརྡ་ཇི་
ལྟར་སྦྱོར་ཚུལ་རྟོགས་པའི་ཕྱི་ལོགས་སུ་བྱུང་བའི་ཁྱོད་ཡོད་པར་ཐལ། བརྡ་
ཇི་ལྟར་སྦྱོར་ཚུལ་རྟོགས་པའི་འབྲས་བུར་གྱུར་པའི་ཁྱོད་ཡོད་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། བརྡ་ཇི་ལྟར་སྦྱོར་ཚུལ་རྟོགས་པའི་
ལྷན་ཅིག་བྱེད་འབྲས་སུ་གྱུར་པའི་ཁྱོད་ཡོད་པའི་ཕྱིར། མ་ཁྱབ་ན། ཁྱབ་
པ་ཡོད་པར་ཐལ། དེ་ཡོད་ན། དེའི་འབྲས་བུར་གྱུར་པའི་དེ་ཡོད་དགོས་
པའི་ཕྱིར། མ་གྲུབ་ན། དེ་དགོས་པར་ཐལ། དེའི་ལྷན་ཅིག་བྱེད་འབྲས།
དེའི་འབྲས་བུའི་བྱེ་བྲག་ཡིན་པའི་ཕྱིར། མ་གྲུབ་ན། དེར་ཐལ། བདག་
མེད་ཡིན་པའི་ཕྱིར།
སྨྲས་པ། གང་ཞིག་རྟོགས་ན་རིག་པའི་གནས་ཀུན་དང་། །ཁྱད་པར་
དུ་ཡང་བློ་བཟང་རྒྱལ་བ་ཡི། །གསུང་རབ་ལྟ་བའི་སྒྲོན་མེ་ཀུན་གྱི་
མཆོག །རིགས་ལམ་ལས་བྱུང་བརྡ་སྤྲོད་གཞུང་ལུགས་འདི། ། བློ་གྲོས་
གསལ་ཞིང་དོན་གཉེར་མི་དམན་པའི། །སློབ་བུའི་ཚོགས་ཀྱི་བློ་མིན་སེལ་
བ་ཡི། །བརྡ་སྤྲོད་གཞུང་གི་སྒྲོན་མེ་ཉིད་ཡིན་ན། ། བློ་ལྡན་གཞོན་ནུས་ཅིའི་
s6

རྟགས་འཇུག་གི་སྐོར།
ཕྱིར་བསྟེན་མི་རིགས། །ལས་འདིར་ཅུང་ཟད་འབད་པའི་དགེ་ཚོགས་ཀྱིས། །
བརྡ་སྤྲོད་རིག་པའི་གནས་ལ་རྨོངས་རྣམས་ཀྱི། །མ་རིག་མུན་པ་མཐའ་དག་
བསལ་བྱས་ཏེ། །འགྲོ་ཀུན་ལེགས་བཤད་རོ་ཡིས་ཚིམས་པར་ཤོག །
ཅེས་མདོ་སྡེ་པའི་རིག་པའི་འགྲོས་དང་སྦྱར་བའི་བསྡུས་གྲྭའི་གཞུང་ལུགས་ཀྱི་རྩོད་
ཚུལ་ཇི་ལྟ་བ་བཞིན་སློབ་དཔོན་ཐོན་མིའི་སུམ་ཅུ་པའི་རྩ་བར་མཐའ་དཔྱད་རགས་བསྡུས་ཤིག་
བྱས་པའི་དངོས་གཞིའི་སློབ་དེབ་རིག་པའི་ཉིན་བྱེད་འདི་ྋརོང་ཆེན་བསྟན་པའི་སྒྲོན་མེ་ྋསྐྱབས་
རྗེ་ཀིརྟི་རིན་པོ་ཆེ་མཆོག་གི་བཀའ་སློབ་ལམ་སྟོན་འོག་ངེད་ཅག་སུམ་རྟགས་ཁྱབ་མཐའི་རྩོམ་
སྒྲིག་ཚོགས་ཆུང་ནས་དུས་ཡུན་ཆེས་ཐུང་ངུའི་ནང་གལ་འགངས་ཆེ་ཤོས་སུ་བརྩིས་ཏེ་རྩོམ་
སྒྲིག་ཞུས་པ་ཞིག་ཡིན་སྟབས། འདིས་ལས་དང་པོ་པ་རྣམས་ལ་ཕན་ཐོགས་འབྱུང་བའི་རེ་
བ་ཆེ། འོན་ཀྱང་ངེད་ཅག་རྩོམ་སྒྲིག་ཚོགས་ཆུང་ལ་ཕྱོགས་གང་ཐད་ནས་ཤེས་ཚད་དང་
ཉམས་མྱོང་སོགས་ཤིན་ཏུ་ཞན་པ་དང་། ལས་ཀའི་དུས་ཡུན་ཧ་ཅང་ཐུང་བ་སོགས་ཀྱིས་སྟབས།
རྩོམ་སྒྲིག་བྱེད་སྟངས་སོགས་ཀྱི་ཐད་སྐྱོན་དང་ནོར་འཁྲུལ་གྱི་རིགས་མང་ཙམ་ཡོད་ལས་ཆེ་
བས། མཁྱེན་དཔྱོད་ཡངས་པའི་བློ་གྲོས་དང་ལྡན་པ་རྣམས་ཀྱིས་ནོར་བ་ཡོ་བསྲང་གི་ལམ་
སྟོན་གནང་སྐྱོང་ཡོང་བར་ཞུ།
87

༄༅།། དངོས་གཞིའི་སློབ་དེབ་རིག་པའི་ཉིན་བྱེད། （རྟགས་འཇུག）
བརྗོད་བྱ། རྟགས་འཇུག
རྩོམ་སྒྲིག་ཚོགས་ཆུང་།
སྤྱི་ཁྱབ་རྩོམ་སྒྲིག་པ། ། ཆབ་ཚང་འཇམ་དཔལ།
ལག་བསྟར་རྩོམ་སྒྲིག་པ། ཆབ་ཚང་འཇམ་དཔལ།
རྩོམ་སྒྲིག་ལས་རོགས། བློ་བཟང་དར་རྒྱས། བསོད་ནམས་རྒྱ་མཚོ།
གློག་ཀླད་འགན་འཛིན་དང་གློག་ཀླད་སྤྱིའི་བཀོད་སྒྲིག་པ། ILགཟའ་རུ་དར་རྒྱས།
གློག་ཀླད་དུ་སྒྲིག་འཇུག་མཁན། འདི་གའི་གློག་ཀླད་སྡེ་ཚན། །
དེབ་ཀྱི་སྤྱི་ཁོག་སྒྲིག་སྦྱོར་བ། གཟའ་རུ་དར་རྒྱས།
དེབ་ཀྱི་རྒྱབ་ཤ་ཇུས་འགོད་པ། ཆབ་ཚང་འཇམ་དཔལ།
དེབ་ཀྱི་རྒྱབ་ཤ་ཇུས་བཟོ་པ། འདི་གའི་གློག་ཀླད་སྡེ་ཚན།
པར་ཐེངས། དང་པོ།
པར་གྲངས་༥༠༠
དཔེ་སྐྲུན་བྱ་ཡུལ། New Delhi-100 020 INDIA
པར་དབང་། བཞུགས་སྒར་ཀིརྟིའི་བྱེས་པ་གྲྭ་ཚང་།
འགྲེམ་སྤེལ་མཁན། 
འགྲེམས་སྤེལ་སྡེ་ཚན།
འཕགས་ཡུལ་ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་བརྒྱ་དང་བཅུ་དགུ་པ།
དངོས་གཞིའི་སློབ་དེབ་རིག་པའི་ཉིན་བྱེད། ཕྱི་ལོ་ ༢༠༡༡ ཟླ་ ༡༢ ཚེས་ ༢༠ ལ།
Kriti Jepa Datsang
Institue of Higher Tibetan Studies
P:0.Mcleod Ganj-176219
Upper Dharamsala
Distt. Kangra(H.P.) India.

10
དངོས་གཞིའི་སློབ་དེབ་རིག་པའི་ཉིན་བྱེད། །
(རྟགས་འཇུག)
༄༅།། དེ་ཡང་གཏན་ཚིགས་རིག་པ་དང་གཞུང་ཆེན་གཞན་དག་གི་སྒོ་འབྱེད་ལྡེ་མིག་ལྟ་བུར་བསྔགས་པའི་བསྡུས་གྲྭའི་
རིགས་ལམ་གྱི་འགྲོ་སྟངས་དེ་རྒྱ་གར་དུ་དར་སྲོལ་མ་བྱུང་སྟབས། བསྡུས་གྲྭ་དང་གཏན་ཚིགས་རིག་པ་ཟུང་འབྲེལ་ལ་
བརྟེན་ནས་གཞུང་ཆེན་པོའི་དགོངས་དོན་ལ་དཔྱད་བརྗོད་མཛད་པའི་བསྟན་བཅོས་ཀྱི་རིགས་དུས་ཡུན་གང་འཚམ་ཞིག་གི་
རིང་ཡུལ་དེར་མཇལ་རྒྱུ་མེད་ཀྱང་། ཕྱིས་སུ་དཔལ་ལྡན་ཆོས་གྲགས་དང་། མཁན་ཆེན་ཞི་བ་འཚོ། སློབ་དཔོན་ཀ་མ་ལ་
ཤཱི་ལ་སོགས་ཀྱི་སྐབས་ནས་བཟུང་རྒྱ་གར་གྱི་པཎ་གྲུབ་མང་པོས་ཚད་མའི་རིགས་ལམ་ལ་བརྟེན་ནས་མགོན་པོ་ཀླུ་སྒྲུབ་ཀྱི་
དབུ་མའི་དགོངས་པ་འགྲེལ་པའི་ལམ་སྲོལ་ཆགས་སྟབས། དུས་དེ་ནས་བཟུང་སྔར་ལས་ཀྱང་དབུ་མའི་དགོངས་པ་འགྲེལ་
སྟངས་དེ་ཞིབ་ཚགས་དང་གཏིང་ཟབ་ཀྱི་འགྲེལ་སྟངས་ཤིག་གི་ལམ་ཕྱོགས་ནང་བསྐྱོད་ཐུབ་པ་བྱུང་། །
ཕྱིས་སུ་རང་རེའི་བོད་དུའང་རྔོག་ལོ་ཙཱ་བ་བློ་ལྡན་ཤེས་རབ་དང་། ཕྱ་པ་ཆོས་སེང༌། རྗེ་བདག་ཉིད་ཆེན་པོ་
སོགས་ཀྱིས་དབུ་ཕར་གྱི་ལྟ་བ་བསྡུས་ཚད་ཀྱི་རིགས་ལམ་ལ་དྲངས་ནས་དཔྱད་བརྗོད་ཤུགས་ཆེས་བྱས་སྟབས། སྟག་ཚང་
ལོ་ཙཱ་བ་དང༌། ཀུན་མཁྱེན་གོ་བོ་རབ་འབྱམས་པ་སོགས་ཀྱིས་དེར་དགག་པ་ཤུགས་ཆེས་བྱས་མིན་ལ་མ་ལྟོས་པར། དུས་དེ་
ནས་བཟུང་བོད་ཀྱི་མཁས་གྲུབ་ཕལ་མོ་ཆེའི་ཁྲོད་དབུ་ཕར་གྱི་དགོངས་པ་བསྡུས་ཚད་ཀྱི་རིགས་ལམ་ལ་དྲངས་
རྒྱུར་སྤྱི་སྲོལ་ལྟ་བུར་ཆགས་ཐུབ་པ་བྱུང་ཡང་། །
བསྡུས་ཚད་ཀྱི་རིགས་ལམ་དག་རིག་གནས་ཀྱི་སྡེ་ཚན་གཞན་དག་ཐོག་བཀོལ་སྤྱོད་རྩ་བ་ནས་མ་བྱས་སྟབས། །
ཚད་མ་དང་བསྡུས་གྲྭའི་རིགས་ལམ་གྱི་འཁོར་བསྐྱོད་དེ་ཤེས་བྱའི་རྣམ་གྲངས་འདྲ་མིན་ཐོག་གཅིག་གྱུར་གྱིས་མཐུད་
སྦྱོར་བྱེད་ཐུབ་པ་བྱུང་མེད། དེའི་སྟབས་ཀྱིས་ྋགོང་ས་ྋསྐྱབས་མགོན་ཆེན་པོའི་དགོངས་གཞི་དང་མཐུན་པར། བཀའ་
དྲིན་མཚུངས་མེད་༧སྐྱབས་རྗེ་ཀིརྟི་རིན་པོ་ཆེས་ཐད་ཀའི་ལམ་སྟོན་འོག་འདི་གའི་སུམ་རྟགས་ཁྱབ་མཐའི་སློབ་དེབ་རྩོམ་
སྒྲིག་ཚོགས་ཆུང་ནས་མདོ་སྡེ་པའི་རིགས་ལམ་གྱི་འགྲོས་དང་སྦྱར་བའི་བསྡུས་གྲྭའི་གཞུང་ལུགས་ཀྱི་རྩོད་ཚུལ་ཇི་ལྟ་བ་བཞིན་
com
སློབ་དཔོན་ཐོན་མིའི་རྟགས་འཇུག་རྩ་བར་མཐའ་དཔྱད་རགས་བསྡུས་ཤིག་བྱས་པའི་དངོས་གཞིའི་སློབ་དེབ་རིག་པའི་ཉིན་
archanapress
བྱེད་འདི་ཉིད་རྩོམ་བསྒྲིགས་ཀྱིས་པར་སྐྲུན་འགྲེམས་སྤེལ་བྱས་པ་ཞིག་ཡིན་པས། འདིས་ལས་དང་པོ་པ་རྣམས་ལ་ཕན་
www
ཐོགས་འབྱུང་བའི་རེ་བ་ཆེ།
Kirti Jepa Datsang
Institute of Higher Tibetan Studies
PO Mcleod Ganj-176219 Upper Dharamsala
Distt. Kangra (H.P.) India. Website: www.kirti92.org

